# Auctionet Admin Hjälp - Komplett Manual

> Exporterad från https://auctionet.com/admin/help

---

# Verksamhetshandboken

## Förord

Syftet med denna Verksamhetshandbok är att förklara hur det praktiska arbetet på ett nätauktionsföretag går till. Grundläggande för att få flöden effektiva och processer att flyta på är att arbeta strukturerat och organiserat. Det som skiljer nätauktioner mot slagauktioner är behovet av organisation samt tydliga processer då alla arbetsmoment måste utföras varje dag. Alla i företaget skall vara delaktiga och löpande förbättra arbetsprocesserna. Effektiva processer bidrar till ökad kundservice och minskade kostnader vilket kan hjälpa företaget öka sin lönsamhet och nå sina mål. Både det övergripande flödet och dess processer är beskrivna utifrån en nivå som ska uppnås för att hela verksamhetens flöde ska fungera på ett bra sätt under de tider på året då fullt kapacitetsutnyttjande krävs. Lokalavvikelser förekommer då lokalerna oftast är utformade på olika sätt och kräver lokala anpassningar för att vara så effektiva som möjligt. Verksamhetshandboken är utvecklad efter industriella teorier inom Lean Production och Supply Chain Management och baseras främst på en grundläggande metod inom dessa teorier med namnet 5S. 5S innebär att:

- Sortera – Klargör vad som är värdeskapande och vad som inte är det.
- Strukturera – Skapa en logisk ordning i processer och flöde.
- Städa – Håll kontinuerligt arbetsytan ren och tydlig.
- Standardisera – Skapa rutiner och dokumentera arbetet.
- Ständig förbättring – Forma ett tankesätt för att bibehålla och utveckla standarder.

## Vilka tillstånd måste jag ha?

För att bedriva försäljning av begagnade varor kräver polisen att man har detta tillstånd: https://polisen.se/siteassets/blanketter/polisens-blanketter-572-4.pdf

## 1.2 Logistikredskap

Logistikredskapen är de hjälpmedel som finns till för att flytta föremålen i flödet. Regeln är att små som väl stora föremål ska kunna förflyttas av en person. Därför ska stora föremål stå på hjul och mindre föremål ligga i lådor.

- Brädor på hjul för större och tyngre föremål
- Lådor med och utan lock för partier
- Rullskåp för lådor, tavlor och andra fristående föremål
- Bordsvagn för att omplacera föremål och partier
- Rullhästar för takkronor och andra hängande föremål

## 1.3 Hantering efter auktion

Efter auktion har kunden har sju (7) dagar på sig att hämta ut sitt vunna föremål. För att frigöra visningsutrymme och att kunder inte skall behöva se föremål som redan är sålda skall mindre föremål dagligen flyttas från publik till intern placering. Större föremål som möbler och skåp markeras dagligen med röda lappar alternativt en notering på föremålsetiketten, som visar att föremålet är sålt. I mån av plats kan föremål även ställas ut på intern placering. Osålda föremål omlistas automatiskt tre gånger innan det går åter säljaren eller ansvarig inskrivare har sänkt bevakning i samråd med säljaren. Eftersom flöden är ett av skälen till att få ordning och reda i verksamheten är det viktigt att kunder måste betala lageravgifter om hämtning sker efter den fria lagertiden har gått ut. Fakturering sker i utlämningsflödet. Föremål som det beställs transport på skall flyttas till transportlagret och omplaceras i Auctionet Admin.

## 1.4 Dagligt morgonmöte

Varje morgon ska minst en person från varje arbetsmoment i flödet samlas och gå igenom dagens arbete. Mötets agenda ska arbetas fram efter behov men nedan följer några riktlinjer:

- Hur många föremål uppskattas att skrivas in med tanke på prognos på vad som kommer över disk och vad som kommer från hämtningar hos kunder
- Planera och koordinera vem som gör vad med tanke på hur mycket föremål som kommer in under dagen
- Hur många och vilka föremål som måste katalogiseras/fotograferas och om det är något från gårdagen som måste göras
- Hur eventuella ej godkända kontrakt ska hanteras
- Finns det föremål som ni inte vet vem de tillhör eller var de befinner sig i processen

## 2.0 Processer

Processer är alla arbetsmoment som ingår i det dagliga arbetet. Huvudprocesserna är hemvärdering, hämtning hos kund, inskrivning, katalogisering, fotografering, placering av färdigkatalogiserade föremål, publicering, omplacering av sålda- och transportföremål, transportförberedelser, betalning samt utlämning.

## 2.1 Hemvärdering och hämtning

Det är viktigt för flödet att hämtningar planeras väl för att jämna ut variationerna i inflödet av föremål över disk. Normalt brukar intaget över disk vara som störst i början av veckan vilket innebär att hämtningar ska försöka planeras in så sent som möjligt i veckan, men det kan självklart skifta mycket från auktionshus till auktionshus. Därför är det också viktigt att upprätthålla en väl fungerande kommunikation mellan de som sköter hemvärdering och de som sköter katalogisering. Ett annat sätt att jämna ut intagsvariationerna kan vara att upprätta en närmare kontakt med handlare så att deras stora leveranser över disk kan planeras i förtid.

Viktiga moment: Föremål som kommer från hämtning skall ställas i dagens inlämningsruta. Alla föremål ska också packas upp och ställas i eller på logistikredskap som t.ex. rullbräda eller låda med lock. Därefter ska kontrakten läggas i en pärm märkt med hämtningskontrakt så att katalogiserarna enkelt kan hitta dem.

## 2.2 Inlämning

Eftersom inlämning hanteras av värderarna kan ansvaret under dagen delas upp med hjälp av ett rullande schema.

- Varje morgon ska dagens inlämningsruta vara tom på föremål och gårdagens föremål ska vara redo för katalogisering. Inlämningsdiskarna ska vara förberedda för inlämning och innehålla följande material:
- Plastpåsar i tre olika storlekar för att samla ihop små föremål.
- Plastfickor till förvaring av grafik.
- Logistikredskap
- Föremål inlämnade över disk skall, med fördel och om möjligt, skrivas in direkt i Auctionet medan kunden väntar. Undvik, om det går, att först skriva in på papper för att sedan skriva in det i Auctionet. Det tar både längre tid och det finns risk för att det blir fel.

Viktiga moment:
- För vissa föremålstyper kan det vara bra att märka upp samtliga delar som tillhör föremålet. Ett exempel kan vara golvur som både har pendel och lod vilka bör märkas upp då det annars lätt försvinner i flödet. På en större servis behöver man dock ej märka upp alla delar. Konst bör, om möjligt, märkas både fram och bak. Nycklar till möbler ska fästas på bakstycket i en plastficka tillsammans med föremålsnumret.
- En tydlig beskrivning och katalogisering av föremålen underlättar dels för kunderna, som då tryggare kan lägga fler bud, men även för att undvika extraarbete om t ex en etikett skulle försvinna på ett föremål.
- Mattor skall, om möjligt, prioriteras extra vid inskrivningen och katalogiseras färdigt direkt för att underlätta senare hantering i flödet. Tänk på att fästa etiketterna med tråd och mattpistol.
- Föremålens antal är viktiga att specificera tydligt då även detta underlättar senare hantering och förebygger att delar kommer bort.

## 2.3.1 Katalogisering

Se Katalogiseringstips. De föremål som står i föregående dags inlämningsruta är de föremål som ska katalogiseras under dagen. Saker som behövs för att kunna katalogisera:

- Måttband/tumstock
- Lupp/förstoringsglas
- Våg

Hur katalogiseringsarbetet delas upp kan skilja sig från auktionshus till auktionshus. För en del passar det bättre att man delar upp arbetet så att vissa bara gör en viss typ av föremål, till exempel katalogiserar konst och mindre föremål medan andra fokuserar på möbler. Det vanligaste är dock att alla katalogiserar alla typer av föremål. En del föredrar att jobba i par. Att en person mäter och kollar föremålets skick medan den andra skriver in uppgifterna i admin.

Föremålet ska sedan så noggrant som möjligt katalogiseras och konditionsrapporteras i Admin. Detta innebär att för köparna relevant information som t.ex upphovsperson, material, tillverkare, mått och ibland vikt ska finnas med. Eventuella skador och defekter skrivs i konditionsrapporten.

När föremålet är färdigkatalogiserat så sätts en liten markering på etiketten för att alla i personalen ska kunna se att det är färdigkatalogiserat. Föremålet placeras därefter i fotorutan.

## 2.3.2 Transportkatalogisering

Transportkatalogiseringen handlar om att välja en låda som rymmer hela föremålet som katalogiseras. För serviser och liknande auktionsrop kan katalogiseraren också behöva uppge antal delar. Katalogiseraren måste också sätta en skörhet. Denna är alltid relativ till föremålskategorien. Glas har därför inte alltid hög skörhet utan det beror på hur tunt och känsligt glaset är.

## 2.4 Fotografering

Föremålen som ska fotograferas hämtas från dagens katalogiseringsruta. Föremålen måste vara markerade som färdigkatalogiserade. Ett bra sätt att identifiera om föremålen är färdigkatalogiserade är att den som katalogiserar gör ett X på etiketten.

Följ denna checklistan innan ett föremål skall fotograferas:
- Kontrollera och jämför beskrivningen och konditionsrapporten med de delar du har framför dig
- Kontrollera eventuella skador och fota dessa extra noga

Efter att föremålet är fotograferat placeras det i Utplaceringsrutan.

Metod för hur föremål ska fotograferas: Framsida och baksida samt viktiga detaljer ska fotograferas för att öka kvalitetsintrycket på föremålet. Riktlinjen är minst tre bilder per föremål men hellre fler än färre.

Utvalda tips per kategori:
- Speglar: Lägg fokus på detaljer om spegeln anses vara äldre än 1900-tal. Baksidan fotas endast vid äldre speglar.
- Stolar: Viktigt tillägg på 1700-/tidigt 1800-talsföremål är att även ta med eventuella maskhål, omålade träytor och sadeljorden.
- Byråer: Äldre stenskiva fotograferas samt baksida om föremålet anses vara äldre än 1800-tal.
- Porslin: Undersida samt stämplar är viktigt.
- Större möbelgrupper: Första bilden tas alltid på hela möbelgruppen.
- Silver och guldföremål: Stämplar är viktigt om det går att utläsa vad det står.
- Litografier: Endast ett foto behövs. Om det är ett provtryck fota även signatur/numrering.
- Oljemålningar: På dyrare/finare konst, börja med ett foto utan ram, sedan med hela ramen och signatur. Fotografera även baksidan om ramen är av äldre slag.
- Vapen: Detaljerna är det viktigaste.
- Takarmaturer: Visa om någon prisma är gammal och om t.ex hålet är sprängt.
- Bestickserviser: Ta en av varje del med stämpel inkluderat.
- Mattor: Visa helbild samt hörn och baksida. Ska fotas i slutet av dagens batch.
- Leksaker: Originalkartonger är viktiga. Viktigt att sätta bilden som huvudbild.
- Musikaliska instrument: Fota alltid stämplar, plaketter och loggor.

## 2.5 Utplacering

Utplacering av fotograferade föremål i visningslokalen görs löpande varje dag. En ansvarig ska se till att utplaceringsrutan aldrig blir full samt att den är helt tom vid dagens slut.

Visningslagret ska innehålla följande placeringsmöjligheter:
- Tydligt markerade placeringar på golv för större föremål.
- Pallställ med två hyllplan.
- Väggnät och väggkrokar för upphängning av väggföremål.
- Tavelhyllor för större tavlor och grafik.
- Vitrinskåp med lås för mindre och mer värdefulla föremål som är stöldbegärliga.
- Fasta hästar för hängande takbelysning.
- Pallställ för att lägga mattor i.

Viktiga moment: Endast de möbler som måste placeras på golvet och är för tunga ska lämnas kvar på rullbrädor i visningslagret. Resterande rullbrädor och ev. rullskåp ska tillbaka till utsatt plats vid inlämningen inför nästkommande arbetsdag.

## 2.6 Hantera sålda föremål

Varje morgon ska alla mindre föremål som såldes under gårdagen samlas in från visningslagret med hjälp av bordsvagnen. Större föremål som inte kan flyttas eller är för stora för att placeras i hämtlagret lämnas kvar i visningslagret och märks istället med en röd prick eller notering på föremålsetiketten för att visa för kunder att den är såld. Det finns ingen anledning att ha sålda föremål kvar på visningen då det tar plats för osålda varor samt att det finns en uppenbar risk för att föremålet kan skadas.

## 2.7 Publicering

Publicering av föremålen sker löpande av Auctionet där vi gör en övergripande kontroll av föremålets katalogisering, transportalternativ, bilder etc. Dock sker ingen förändring av katalogisering etc detta ansvar åligger varje katalogiserare på respektive auktionshus. Om publicerarna noterar direkt felaktigheter eller förfalskningar eller om det finns andra otydligheter kan föremålen skickas tillbaka i systemet med kommentar för åtgärd.

## 2.8 Utlämning

Inom 7 dagar efter avslutad auktion skall föremålet vara betalt. Inom 7 dagar efter avslutad auktion skall köparen hämtat ut föremålet. Köparen får påminnelser att både betala och hämta ut föremålet efter dessa dagar. Om inte föremålet hämtats ut i tid debiteras en lageravgift om 50 SEK (inkl. moms)/dag automatiskt.

Viktiga moment:
- Utlämning får endast ske om ni kan verifiera att kunden är köparen genom att kontrollera legitimation, pass eller annan identitetshandling.
- Ombud visar sitt egna och köparens leg.
- Markera föremålet som utlämnat i systemet.

## 2.9 Transportförberedelser

Utse en person på auktionshuset som är transportansvarig. Denna person ska väl insatt i dessa förberedelser och vara en central kontaktperson mellan Auctionets transportavdelning och auktionshus.

Checklista - Förberedelse av fristående föremål för transport:
1. Säkerställ skicket på föremålen
2. Placera föremålen på den dedikerade transportytan inför transportupphämtning.
3. Placera dom tyngsta och största föremålen längst fram i ytan.

Checklista - Förberedelse av föremål i grålåda för transport:
Maxvikt per grålåda är 20kg.
1. Säkerställ att rätt föremålsnummer sitter på rätt föremål.
2. Säkerställ skicket på föremålen
3. Packa ett eller flera föremål i en grålåda med makulaturpapper som emballage.
4. Tänk på att inte packa liknande föremål i samma låda.
5. Lägg med fördel tyngre föremål längst ner i lådan.
6. Föremålen kommer att packas om på packcentralen, så tejp etc behövs inte.

## 3.0 Föremålshantering

För att minska risken för skador på föremålen som hanteras bör man ha följande punkter i åtanke:
- Chansa aldrig - det är inte våra föremål.
- Överskatta ej din förmåga utan be om hjälp.
- Tavlor ska staplas i storleksordning, duk mot duk/ram mot ram.
- Ställ ej hårda eller vassa föremål direkt på marmorskivor.
- Tejpa aldrig på yta som kan lossna eller ta skada.
- Vid upphängning av tavlor/speglar kontrollera noggrant upphängningsanordningen.
- Marmorskivor bärs separat på högkant.
- Dubbelsäkra alltid tyngre föremål vid upphängning.
- Bär ej i handtag, pip etc utan håll alltid i hela föremålet.
- Ta en filt runt/över/under möbler för att undvika stötskador.
- Plocka alltid ur nycklar ur möblerna, lägg nycklarna i kuvert.
- Rulla alltid mattorna med inåt och med luggen.
- Om olyckan är framme meddela alltid platsansvarig!

## Hur bygger jag en fotostudio?

Se bifogad pdf för hur man bygger en fotostudioramp: Hur man bygger en fotostudio (PDF)

## Vilken färg skall jag måla fotostudion i?

NCS S4000 N

---

# Manual för Auctionet Admin

## AUKTION - Opublicerbara föremål

Denna lista innehåller alla föremål som är inskrivna i systemet, men som av olika anledningar inte är redo att publiceras. Till höger syns vad som saknas för att kunna publicera föremålen. Listan används främst för att hitta föremål som fastnat i flödet, men kan också användas för att hitta nyligen inskrivna föremål. Listan visar senast inskrivna föremål först och kan filtreras på några av de orsaker att föremålet inte går att publicera. Minst en gång per vecka ska ni gå igenom listan och åtgärda de opublicerbara föremålen.

## AUKTION - Publicerbara föremål

I listan finns föremål som är färdigkatalogiserade och väntar på att bli publicerade av Tom eller David. Föremål publiceras normalt 3–4 ggr om dagen. Auktionslängden sätts efter överenskommelse mellan platschef/VD och Auctionet, i normalfall ca 10 dagar. Målsättningen är att publicera ett föremål inom 24 timmar från det att det dykt upp i publiceringslistan.

## AUKTION - Byt placering på flera föremål

Du kan byta placering på flera föremål samtidigt genom att filtrera fram vilka föremål och sen välja den nya placeringen.

## AUKTION - Hantera sålda föremål

I listan finns föremål som blivit sålda och/eller fått en transportbeställning. En eller två personer på auktionshuset ska ha huvudansvaret för att denna lista hanteras dagligen. Mindre föremål ska dock alltid flyttas dagligen till ett rum som ni med fördel skapar en intern placering för som heter "rum - sålda". Vi rekommenderar att ni också har ett packbord i samma rum så att ni snabbt och enkelt kan hantera föremål som ska vidare till packcentralen.

## AUKTION - Reklamationer/ångerrätter

Ska hanteras av Platschef/VD. Här är det viktigt med dokumentation inne i ärendet. Har ni t.ex. försökt nå köparen genom telefon och e-mail utan svar så skriv det som en kommentar så att det blir lättare att följa upp på i framtiden. Vid en ångerrätt så finns det oftast inte så mycket ett auktionshus kan göra. Men vad vi rekommenderar är att ni dubbelkollar så att köparen INTE är ett företag genom att söka på personnumret på www.allabolag.se.

## AUKTION - Omlistas ej automatiskt

Listan innehåller föremål som blivit återropade 3 ggr och då får föremålet inte publiceras igen utan en åtgärd. Det är därför upp till inskrivarna tillsammans med Platschef/VD att gå igenom denna lista minst en gång i veckan. Ett föremål får max läggas ut 3+3 auktionstillfällen enligt interna regler. Tänk på att sänka bevakningspriset till en rimlig nivå där föremålet faktiskt har en chans att bli sålt.

## AUKTION - Osålda föremål

Denna lista är egentligen en förlängning av listan 'Omlistas ej automatiskt'. Här ser ni alla föremål som blivit osålda, oavsett hur många gånger de blivit återropade. Ingen direkt action är nödvändig här.

## AUKTION - Sålda föremål

Denna lista kräver en del action från platschef/vd minst 1 gång i veckan. Listan sorteras efter föremålets sluttid och kan filtreras efter: Ej betald, Att hämta ut, Betalda inte uthämtade, Har transportbeställning. Föremål som inte blivit uthämtade efter 90 dagar kan säljas om enligt lag.

## AUKTION - Utdragna föremål

Platschef/VD behöver gå igenom denna lista minst en gång i veckan. Här samlas föremål som är markerade som 'Åter säljare' eller blivit utdragna ur systemet. Dom två viktigaste delarna att hålla reda på här är att se till att utdragna föremål också blir markerade åter säljare eller publiceras på nytt, och att jaga på säljare att hämta sina föremål.

## AUKTION - Slagauktion

When you start to plan a hammer auction you actually start from the date when you will do the pay outs. 30 days before that is the date for the auction. Then you plan for how many days the viewing will be and you will have a date when the viewing must be ready.

The viewing must be separate from the online auction. Not mixed up. Before the auction starts you must bring all the items from the hammer auctions together.

Staffing needed: At least two auctioneers, two stoneface (assessors/client service), two mediators, persons for telephone biddings, persons for international platforms, two to three persons at the reception desk.

## AUKTION - Temaauktioner

Temaauktioner är ett kul och bra sätt att föra fram kurerade auktioner, samlingar, sterbhus, specialauktioner och liknande. Det ska alltid finnas en röd tråd i auktionen och det ska vara föremål av god kvalitet som sticker ut lite.

Kontakta David på publicering@auctionet.com med önskemål om ett tema. Information som behövs: temats ämne/namn, vilket/vilka auktionshus som ska delta, datum för publicering samt avslut.

Senast två arbetsdagar innan publicering behöver ni meddela detta. Vi behöver då också veta om ni gör en egen kampanjbild eller om vi ska göra en collagebild åt er.

Riktlinjer för kampanjbilder: Storleken ska vara 2300 x 1000 pixlar. Bilden får inte innehålla auktionshusets eller andra företags logotyper.

Temaauktioner måste bli klara senast 15.30 för att vi ska kunna publicera samma dag.

## AUKTION - Auktionsresultat

I denna vy kan personal på auktionshuset hitta data kring deras auktioner. Det går att sortera mellan datum, typ av auktion, nyckelord etc.

## AUKTION - Föremålsfiltrering

(Ingen detaljerad beskrivning tillgänglig)

## AUKTION - hantera slagauktion

Technical preparations: Computers needed for Auctioneer, Customer service, Mediator, Online bids, Image viewer, Streaming. All computers must be connected to the Internet via cable.

Inventory list for tech: 6 Computers, 2 Keyboards, 2 Mouses, Internet cables and adapters, Big screen TV or projector, Web camera (Logitech 930e recommended).

Tactical preparations: Appoint one person that is responsible for the auction. Timeline: Advertising > Consignment > Consignments stop > Viewing starts > Hammer auction > Final date to collect items > Payouts.

Staffing: Auctioneers x 2, Stoneface x 2, Mediators x 2, Telephone staff, Reception 2-4 persons, Janitors/porters 2-3 persons.

## TRANSPORT - Hantera plocklista

Hur skapar jag en transport för ett eller flera föremål som inte får plats i en låda? Markera föremålen i skapa transport-listan i admin. Välj fristående. Tryck på skapa transport.

Hur skapar jag en transport för föremål som får plats i en låda som har ett lådnummer? Markera föremålen i admin, välj "ligger i låda nummer" och skriv in lådnumret, tryck på skapa transport.

Hur lägger man tillbaka föremål i plocklistan? Gå till transportsidan i admin, klicka på transportlänken, markera föremålet, klicka på "Avboka upphämtning".

## TRANSPORT - Transporter

I denna lista kan auktionshuset sortera pålastade transporter efter ej lossad eller lossad, från och till destination samt tidsintervall för när ordern lastades på.

## TRANSPORT - Ange exportinformation

Här anger ni exportinformation om det behövs. De här föremålen är redo för transport i övrigt, men saknar exportinformation så som om föremålet är över 100 år eller inte vilket påverkar tullsatsen för föremål som transporteras utanför EU.

## TRANSPORT - Returnerade försändelser

Här visas beställningar som inte levererats och därför kommit i retur till oss. Under "Förverkade" visas returer som legat så länge att vi kan ha rätt att sälja om dem enligt lag. Auctionet transport sköter bokning av transport och Auctionet support sköter kundkontakt, så ni behöver inte göra något här.

## TRANSPORT - Hitta föremål som saknar föremålsnummer

Den här sidan visar bilder på föremål som är lastade på transport men inte avlastade inom en rimlig tid. Här kan du hitta föremål som saknar nummerlapp.

## KUNDER - Lägg till säljare

Här lägger ni till en ny säljare. Se efter först om säljaren redan är inskriven genom att söka på namnet i sökfältet. Glöm inte att ID-verifiera säljaren. Om ni behöver redigera säljaren efter att ni sparat profilen, av-verifiera ID först och klicka sedan på "spara" innan ni kan redigera profilen på nytt. Säljarregistret delas inte med andra auktionshus.

## KUNDER - Hitta eller lägg till köpare

Här kan ni hitta eller lägg till köpare. Används för att lägga ett manuellt bud åt en budgivare eller för att lägga till en budspade på köparen under en slagauktion.

## KUNDER - Säljare

Här ser ni alla era säljare. Under fliken "saknar information" samlas de säljarprofiler som behöver kompletteras för att uppfylla rapporteringskraven i enlighet med DAC-7.

## KUNDER - Kontrakt

Era kontrakt är sorterade för enklare handläggning enligt: Visa alla, Med bevakning som ej godkänts, Med ofakturerade kontraktsavgifter.

## ADMINISTRATION - Öppettider

Ni ansvarar för att era öppettider i admin stämmer överens med verkligheten. Ni kan lägga in båda allmänna öppettider och avvikande datum för exempelvis röda dagar. Ni uppdaterar öppettider i admin under rubriken Öppettider. Informera även support@auctionet.com om avvikande öppettider påverkar hämtning.

## ADMINISTRATION - Företagsinfo

Här kan ni uppdatera er företagsinformation så som: Telefonnummer, Mailadress, Webbadress. Ni kan även lägga in och uppdatera er företagsbeskrivning, era försäljningsvillkor och om ni vill lägga in ett kontraktsmeddelande.

## ADMINISTRATION - Placeringar

Här kan ni lägga till och ta bort publiceringar samt välja om placeringarna ska vara publika eller inte. Publik placering betyder att kunder kan se ett föremåls placering. Intern placering betyder att enbart ni på auktionshuset kan se vart föremålet är placerat. Ett föremål som har en intern placering kan inte publiceras.

## ADMINISTRATION - Anställda

Här ser ni alla anställda på auktionshuset och kan lägga till nyanställda och avaktivera de som slutat. Användarkonton tas aldrig bort i auctionet admin eftersom att historiken behöver sparas. Det går däremot att stänga av ett konto. För att stänga av ett konto så redigerar du den anställde, väljer "Inaktiverad" och sparar.

## EKONOMI - Säljarfakturor

Här ser ni alla säljarfakturor samt de som ej postats i egen flik.

## EKONOMI - Kommittentavräkningar

Här ser ni alla era kommittentavräkningar. En samlad export över en säljares alla kontrakt går att ladda ned i Excel-format på säljarprofilen.

## EKONOMI - Fakturor

Här ser ni alla fakturor samlade. Betalda fakturor är gröna, obetalda syns i rött. Krediterade fakturor är vita.

## EKONOMI - Fakturor med EU-moms

EU-fakturor är fakturor utställda till köpare som registrerats med ett europeiskt momsnummer. De fakturorna är momsbefriade och momsnumrets legitimitet kontrolleras automatiskt.

## EKONOMI - Bokföringsunderlag

Här kommer ni till bokföringsprogrammet Bookie. För frågor kring bokföringsfrågor vänligen kontakta finance@auctionet.com.

## EKONOMI - följerätt

Här ser ni en sammanställning av alla sålda föremål med följerätt samt vilken summa som betalats ut.

## EKONOMI - Utbetalningsordrar

Här ser ni samtliga utbetalningsordrar i ordning efter när de gjordes.

## EKONOMI - Bankbetalningsimporter

Här ser du alla bankbetalningsimporter. Du kan också välja att sortera dem efter hanteringsstatus. För frågor kring detta vänligen kontakta finance@auctionet.com.

---

# Verksamhet - FAQ

## Får jag bjuda på lagerdagar gratis?

Ja, om det är din egna arbetsplats och du fått klartecken från din arbetsgivare. Nej, om du inte fått klartecken från din arbetsgivare och/eller det inte är din arbetsplats.

## Varför finns det en gräns på antal auktionslistningar?

Auctionet.com har valt att sätta en väl tilltagen övre gräns på 6 listningar: först 3 försök där auktionen automatiskt listas om, och sen kan man välja att lista om den en gång i taget.
Eventuell bevakning måste sänkas efter försök 3, för att därigenom locka till fler bud och öka chansen att föremålet säljer. En låg bevakning kan psykologiskt öka känslan av ägande och därmed leda till ett högre slutpris.
Efter 6 gånger tillåts inte fler försök. Därför kan det vara en bra idé att sänka bevakningen ordentligt mot slutet.
Vi behöver ha en gräns på antal auktionslistningar för att kunder ska få en känsla av kvalitet och att det är en seriös sajt. Innan denna begränsning infördes fick vi t.ex. klagomål från kunder på att de i sina "sparad sökning"-mail ser samma föremål gång efter gång.
Om "Listas automatiskt antal gånger" på föremålet är satt till en lägre siffra än 3, så påverkas ovanstående därefter. Om siffran är satt till 1 kommer vi t.ex. kräva sänkt bevakning redan efter 1 försök.
Det är inte tillåtet att kringgå denna regel om 3+3 auktioner genom att klona föremålet till ett nytt föremålsnummer eller att skriva in föremålet på nytt. Sker detta kommer föremålet att skickas tillbaka från publiceringslistan.

Under en period i kommer även föremål med vår äldre typ av transportkatalogisering dyka upp där katalogiseringen måste kompletteras innan de går ut igen. Efter det är gjort så kommer den automatiska omlistningen att fungera som vanligt även för de föremålen.

## Hur ställer jag ut fakturor för lageravgifter?

Notifieringar om lageravgifter kommer synas i utlämning och på köparens sida i admin.
Det finns två sätt att rabattera lageravgifter, dels genom att klicka bort dagar (finns + och - knappar) och dels genom att ändra beloppet.
När en faktura ställs ut så nollställs lagerdagarna (men fortsätter att ticka upp om inte föremålet lämnats ut samma dag).
Om du vill kreditera en redan utställd lagerfaktura, klicka på den röda knappen "Kreditera" som syns längst ner till vänster under betalningsalternativen i fakturavyn.

## Hur ändrar jag datum för sista utlämningsdagen?

Ändra genom att klicka på "Ändra datum" som du hittar på föremålssidan.
Du kommer då till en sida där du kan ändra antalet dagar.

## När kan jag sälja om outhämtade föremål som är betalda?

Föremål kan säljas om efter 90 dagars obetalda lagerdagar. Läs mer:
https://www.riksdagen.se/sv/dokument-lagar/dokument/svensk-forfattningssamling/lag-1985982-om-naringsidkares-ratt-att-salja_sfs-1985-982
När den avtalade tidsfristen har gått ut kan beställaren fortfarande kräva att få ut föremål om de inte har hunnit säljas. Försäljningsrätten gäller endast föremål som inte hämtats. För att få ut föremålen kan man dock bli skyldig att betala de kostnader som näringsidkaren har haft för anmaningsförfarandet.

Kunden informeras via mail att föremålet ska hämtas ut samt den totala skulden.
Glöm inte att kontakta kunden via mail och telefon innan ni säljer om föremålet samt att kundens identitet måste kontrolleras om kunden inte redan är markerad som verifierad i systemet. Om ni inte får tag på kunden eller om kunden inte är markerad som verifierad i systemet får ni endast sälja om föremålet i auktionshusets namn. Skulle sedan kunden höra av sig och kräva betalt måste kunden verifieras och ni måste skapa ett säljarkonto åt kunden som försäljningen flyttas över till.
För det fall föremålet har ett högre värde än lagerkostnaden (normalt 90 dagar x 50:-, dvs 4 500:-) - låt pengarna stå på ett reservationskonto i fall köparen hör av sig. Normalt kan ni sedan återta dessa pengar efter ett antal år (prata med er revisor vad som gäller).

## Hur fungerar ångerrätten?

• Ångerrätten skall hävdas inom 14 dagar efter att föremålet har kommit kunden till handa dvs. hämtat ut föremålet eller tagit emot det transporterade föremålet
• Majoriteten av ångerrättsfallen sker inom några dagar efter att föremålet har klubbats
• Kunden kräver oftast ångerrätten innan föremålet är betalt
• Även om kunden inte har besiktigat föremålet kan kunden hävda ångerrätt
• Kunden behöver inte ge någon anledning till ångrat köp
• Auctionet försöker alltid tillsammans med köparen hitta alternativa lösningar, t.ex. att köparen säljer om i sitt eget namn
Rekommendationer:
• Skjut fram alla utbetalningar till 3 veckor efter att föremålet har blivit betalt, dvs. ändra i era säljvillkor
• Sälj om ej uthämtade föremål redan efter en månad så minskar ni risken att köpare hävdar ångerrätten långt efter att föremålet är klubbats
För att förenkla för er kommer Auctionet alltid att hantera ångerrättfallen i den mån vi kan. Dock kommer det uppstå fall där kunden väljer att gå direkt till auktionshusen för att ånga köpet. Så här skall den praktiska hanteringen ske:
Innan säljaren fått betalt
• Köparen hävdar ångerrätt
• Auktionshuset meddelar Auctionet eller Auctionet meddelar auktionshuset
• Om fakturan är betald återbetalar Auctionet köparen
• Auktionshuset säljer om föremålet i säljarens namn (dvs. klonar och tillåter
publicering)
• Auktionshuset meddelar säljaren
Efter säljaren har fått betalt
• Köparen hävdar ångerrätt
• Auktionshuset meddelar Auctionet eller Auctionet meddelar auktionshuset
• Har föremålet transporterats meddelar auktionshuset Auctionet att föremålet har returnerats och att återbetalning kan ske
• Auctionet gör ett köparbyte till auktionshuset
• Auktionshuset säljer om föremålet i auktionshusets namn (dvs. klonar och tillåter publicering)
• Auctionet återbetalar köparen
Övrigt:
• Frakt (till kunden) återbetalas ej för redan transporterade föremål
• Kunden ansvarar själv för att bekosta returen
• Att returnera föremålet kostar normalt betydligt mer än att få det skickat till sig
• Föremålet skall vara i samma skick när det kommer i retur
• Återbetalningen skall ske skyndsamt, senast två veckor efter returen
• Vid missbruk av ångerrätten kommer Auctionet omedelbart stänga av köparen

## Hur ändrar jag mina företagsuppgifter och öppettider på Auctionet.com?

klicka på "Redigera företagsuppgifter" på admin-startsidan.
Öppettider visas inte bara på den sidan, utan inkluderas även i vissa mejl till kunder, så det är mycket hjälpsamt att hålla dem uppdaterade.

## När ska en ångerrätt godkännas och nekas?

Eftersom föremålets skick måste kontrolleras så får ni inte godkänna en ångerrätt utan att först ha fått tillbaka föremålet till auktionshuset.
Innan föremålet returnerats

Ångerrätt ska normalt godkännas för privatpersoner (ej företag) utan att de behöver ge en anledning.
Kunden måste ångra sig inom 14 dagar från att de, eller deras ombud, tagit emot föremålet. (Se not nedan.)
Ångerrätt gäller ej på resor, boenden och biljetter till evenemang.
Ångerrätt gäller ej på slagauktion där möjlighet finns att deltaga på plats – även om kunden bjöd på nätet eller via telefon.
Föremålet måste vara tillbaka på auktionshuset inom 14 dagar från det att ångerrätten skrivits in i systemet.

Efter att föremålet returnerats

Neka om kunden skadat föremålet.
Kontrollera att kunden inte bytt ut värdefulla delar. (T.ex. ångrar en diamantring och skickar tillbaka den med falska stenar.)

Varning efter 14 dagar
Auctionets system visar en varning för ett ärende som registreras i systemet mer än 14 dagar efter utlämning, men ni kan ändå registrera ärendet om ni vet bättre.
Varningen tar t.ex. bara hänsyn till när ärendet registrerades i systemet, och inte när kunden faktiskt kontaktade er.
Vid postleverans vet inte systemet vilket datum som paketet hämtades ut, så den varnar efter den maximala tiden som det borde ta.

## Vad händer om Auctionet.com är nere?

Då förlänger vi alla auktioner som skall avslutas inom två timmar så att de avslutas ett dygn (24 timmar) senare. När sajten är uppe igen kommer det stå på varje föremål som blivit framskjuten att det är förlängt med 24 timmar.
Vid omfattande driftstörningar kommer vi att löpande skriva uppdateringar på vår driftstörningssida: http://status.auctionet.com/

## Hur kan en säljare se sina försäljningar på Mina Sidor?

Först och främst måste säljaren skapa ett köparkonto på auctionet.com.
Därefter behöver ni få in kundnumret som finns på förstasidan på Mina Sidor.
Därefter behöver du som auktionshus maila köparens och säljarens kundnummer till support@auctionet.com för att be om en koppling.

## Hur gör jag vid en reklamation och en ångerrätt

För att skapa ett ärende klickar ni på "Skapa reklamation/ångerrätt" i högerspalten på föremålssidan.
Väljer du Reklamation:

Skriv in orsak till reklamationen i beskrivningen.
Meddela säljaren att föremålet reklamerats.
Om fakturan är betald men vi ännu inte betalt ut till säljaren så hindras utbetalningen automatiskt.
Om föremålet transporterats:

Kontakta Auctionet Transport som mailar transportsedel till köparen.
Vänta tills föremålet är tillbaka på auktionshuset och ångra utlämningen av det.


Godkänn eller neka reklamationen i systemet.

Om du väljer att godkänna reklamationen:

Ska föremålet säljas om: "Dra ut" och klona det samt printa ny etikett.
Ska föremålet tillbaka till säljaren: "Åter säljaren".





Du kan följa ärendet via "Reklamationer/ångerrätter"-länken på er startsida.
Väljer du Ångerrätt:


Ångerrättsblanketten ska fyllas i av köparen.
Meddela säljaren att köparen har ångrat sig.
Om fakturan är betald men vi ännu inte betalt ut till säljaren så hindras utbetalningen automatiskt.
Vid eventuell transportbeställning:

Om föremålet inte lastats; avboka transporten.


För föremål som omfattas av ångerrätt och där en transportbeställning finns, men där föremålet fortfarande är fysiskt kvar på auktionshuset (dvs. ännu inte har skickats):
Kom ihåg att ta bort föremålet ur lådan i Admin samt att meddela supporten  så att fraktkostnaden till kunden återbetalas.

Om föremålet lastats på transport; köparen får skicka tillbaka föremålet till auktionshuset på egen bekostnad.


Vänta tills föremålet är tillbaka på auktionshuset.
Godkänn eller neka ångerrätten i systemet. När ska en ångerrätt godkännas och nekas?

Om du väljer att godkänna ångerrätt:

Ska föremålet säljas om: "Dra ut" och klona det samt printa ny etikett.
Ska föremålet tillbaka till säljaren: "Åter säljaren".
Placera nu föremålet, för att undvika fel.
När du godkänt ångerrätten dyker den automatiskt upp hos Auctionet ekonomi, så du behöver inte göra mer.

## Vad är tvåstegsinloggning och hur fungerar det?

Som ni kanske har hört på nyheterna har ett säkerhetshål upptäckts på Internet. Så snart vi fick reda på problemet uppdaterade vi systemet och täppte till säkerhetshålet. Vi har tidigare uppmanat alla att ha tvåstegsinloggning påslaget för att öka säkerheten i tillgången till admin. Vill vill därför än en gång be alla att slå på tvåstegsinloggning.
Så här gör ni för att lägga till tvåstegsinloggning:

Klicka på Anställda



Kontrollera att alla anställda har ett grönt lås bredvid sitt mobilnummer



Om det inte finns ett grönt lås klicka på Redigera



Klicka i Tvåstegsinloggning. OBS alla måste ha mobilnummer registrerat.



Byt även lösenord i samband med detta.

Har ni frågor kan ni alltid ringa vår support så får ni hjälp.

## En anställd har slutat, hur hanteras det i systemet?

Användarkonton tas aldrig bort i auctionet admin eftersom det används för att se vem som gjort ändringar och skrivit kommentarer. Det går däremot att stänga av ett konto.
För att stänga av ett konto så redigerar du den anställde, väljer "Inaktiverad" och sparar.
Den anställdes konto kommer att loggas ut och det kommer inte gå att logga in igen.
Vid behov så går det att göra det motsatta, dvs, avmarkera "Inaktiverad" och spara. Efter det kommer användarkontot att fungera som tidigare.

## Får jag sälja egna föremål på auktionshuset där jag jobbar?

Ja det går bra, i begränsad utsträckning. Dock får du inte katalogisera dem själv eller skriva konditionsrapport utan låt en kollega göra det åt dig.

## Hur visar jag mina föremål från Auctionet på min egen hemsida?

Många auktionsföretag använder vår "embed-kod" för att visa föremål på deras sidor. Se tex: http://www.kolonn.se/
All teknisk information om hur du gör detta finns här:
https://github.com/barsoom/auctionet-embed
Du behöver också veta ditt företags "id", vilket står i rubriken på förstasidan.

## Vilka etiska regler gäller på Auctionet?

Auctionet följer de lagar och förordningar som gäller när det kommer till de olika typer av föremål som säljs på Auctionets plattform. Auctionet är även ett företag som ständigt arbetar för att förbättra och upprätthålla både etik och moral för såväl Auctionets egna personal internt men även för våra anslutna auktionshus. Detta görs löpande bland annat genom utbildning och seminarier.
Några exempel på våra etiska regler är följande:
1. Endast särskilt utvalda auktionshus får sälja på Auctionet
2. Alla föremål är noggrant kontrollerade, beskrivna och
konditionsrapporterade
3. Samtliga föremål skall vara väl fotograferade.
4. Samtliga föremål skall ha en värdering
5. Samtliga föremål granskas av Auctionets egna experter innan de
publiceras
6. Eventuella bevakningspriser får aldrig vara lika med eller överstiga
värderingen
7. Anslutna auktionsföretag bör ej bedriva aktiv handel för egen räkning
8. Samtliga anslutna auktionshus har tryggat säljarnas klientmedel genom att all insättning sker på ett s k klientmedelskonto
9. Auctionets auktionssystem är ett toppmodernt system som använder
bland annat SSL-kryptering för att skydda kundernas uppgifter
10. Säljare får inte bjuda på sina egna föremål. Vi bevakar löpande så att detta inte sker
11. Samtliga föremål har enhetliga provisioner och totalbeloppet syns alltid innan du bekräftar ditt bud
12. Alla föremål, som är möjliga att transporteras inom Auctionets omsorg, har fasta transportpriser som du kan se innan du bjuder
13. Paketering och transport utförs av specialister som vet hur man hanterar känsliga och ömtåliga föremål
14. Auctionet följer de lagar och regler som finns gällande Cites-
konventionen för handel av hotade djur- och växtarter
15. Auctionet följer världsarvskonventionen och tackar även vid vissa
tillfällen nej till kulturföremål som av etiska eller moraliska skäl kan bryta
mot konventionen. T ex föremål som vi vet härstammar från olika
krigsområden
16. Auctionet följer även de regler som gäller rörande föremål med
anknytning till andra världskriget. Det är inte tillåtet att saluföra kopior
eller replikor och vi försöker alltid undvika så att t ex symboler, som kan
uppfattas som stötande, ej syns på huvudbilden
17. Tobak får ej säljas på Auctionet. Alkohol kan förekomma från tid till
annan på vissa av våra utländska auktionshus och då följs respektive
lands lokala lagar och förordningar
18. Personal på auktionshus får inte lägga bud på auktioner, som säljs på det egna auktionshuset, med syfte att höja slutpriset. Det är ej heller tillåtet att lägga bud under bevakningspris.
19. Personal som säljer på eget auktionhus bör ej katalogisera, värdera eller konditionsrapportera sina egna föremål.

## Vad får, och får jag inte, sälja på Auctionet?

Policydokument Auctionet.com
Auktionshus anslutna till Auctionet är alla fristående företag med sina egna interna policyer och bestämmelser. Dock finns det ett antal saker som alla anslutna auktionshus måste förhålla sig till gällande de föremål som man får, och inte får, sälja genom Auctionet.com och exempel på sådana föremålstyper har vi samlat i detta dokument.
Det som finns angivet i detta dokument förbinder sig alla anslutna auktionshus att förhålla sig till och följa. Vi uppmanar dock att alla auktionshus sätter en egen policy för just sitt auktionshus. Tänk till vad det är ni som företag vill stå för och handla med. Vissa av de föremål som vi säger att det är OK att sälja kanske man som auktionshus ändå inte vill sälja av någon anledning, och det är naturligtvis helt ok och upp till er.
En viktig sak att ha i åtanke är att auktionshus anslutna till Auctionet främst ska sälja begagnade föremål från dödsbon och hela hem men så klart även föremål från privata säljare och konst- och antikhandlare. Tanken är dock inte att vara en plattform för till exempel nu levande konstnärer att lansera sig och sälja sina verk eller att vara grossister för olika typer av nytillverkade föremål och konstverk.
Grundförutsättningen för allt som säljs är naturligtvis att vi följer gällande lagstiftning och regler för vad man får och inte får sälja på den öppna marknaden. Föremålen ska dessutom vara korrekt beskrivna och med en adekvat värdering givet föremålets beskaffenhet. Helt enkelt att värderingen ska spegla föremålets marknadsvärde. Så inga lockpriser men heller inga på tok för höga värderingar.
Vi har valt att dela in föremålstyperna i tre stycken olika nivåer:
Nivå 1: Föremål som vi absolut inte tillåter att dom försäljs på Auctionet.com.
Nivå 2: Föremålstyper som vi inte säger direkt nej till men där vår rekommendation är att ni tänker till innan ni säljer dessa och kanske helt avstår. Regler och restriktioner för handel kan förekomma kring dessa föremål. Det kan även förekomma föremål i denna nivå som vi säger helt nej till.
Nivå 3: Föremål som är fritt fram att sälja men där olika typer av regler och restriktioner förekommer som man måste ha i åtanke innan man säljer dessa föremål.
Nivå 1: Föremål som inte får förekomma på Auctionet
Förfalskningar – Inga typer av förfalskningar får försäljas genom Auctionet.com. Exempelvis konstverk med förfalskade signaturer, kopior av väskor från kända modehus, kopior på klockor från kända tillverkare och liknande.
Rasistiska föremål – Föremål som har en uppenbar rasistisk prägel får inte försäljas på Auctionet. Exempel på sådana föremål som vi säger nej till är de under 1900-talet tillverkade visitkortsborden med svarta tjänare och sparbössor av typen Jolly N-R bank. Osäker? Fråga!
Giftiga material – En hel del äldre föremål kan helt eller delvis bestå av material och ämnen som man idag inte får sälja hur som helst eller kanske inte ens får hantera utan skyddsutrustning. Dessa tackar vi naturligtvis nej till. Ett exempel på sådana föremål är Viola Gråstens filtar där etiketten är märkt MITIN, ett malmedel som idag är förbjudet och dessa filtar räknas som farligt avfall. Kan även förekomma på andra textilier. Ett annat exempel är de föremål som Signe Persson Melin formgav för Lomma Eternitfabrik. Eternit innehåller asbest och är som alla vet giftigt. Även brandfarliga ämnen passar in här, töm fotogenlamporna!
Läs mer om farligt gods under Hur hanterar auktionshus och Auctionet farligt gods?
Tobak – All form av tobak säger vi nej till. Det gäller även antika cigaretter och liknande.
Mänskliga kvarlevor - Alla typer av mänskliga kvarlevor som kranier, förkrympta skaller, benbitar med mera är naturligtvis inget vi säljer. Guldtänder är OK att sälja men upp till varje auktionshus att avgöra om man vill sälja eller ej.
Nytillverkade designmöbler ”efter” formgivaren – Så kallade designkopior som är direkta kopior av ett upphovsrättskyddat verk får ej försäljas via Auctionet. Till exempel kopior efter Le Corbusier, Wegner, Arne Jacobsen med flera. Föremål "efter" formgivaren som licenstillverkas går naturligtvis bra att sälja om dom är märkta osv.
Nivå 2: Föremål som vi inte förbjuder men som vi råder er att tänka till kring om ni verkligen vill sälja
Föremål från andra världskrigets Tyskland – Det är ok att sälja militära föremål med koppling till andra världskrigets Tyskland såsom märken, medaljer, dokument, dolkar, hjälmar med mera. Vi tillåter dock inte föremål som är av mer politisk karaktär som vimplar och fanor, föremål direkt kopplade till förintelsen samt föremål utgrävda från slagfält och liknande.
En grundförutsättning är att endast originalföremål från tiden före 1945 är tillåtet. Inga som helst kopior, replikor och förfalskningar är tillåtet. Hakkors får heller inte visas på föremålets första bild. Här manar vi er att verkligen tänka till om ni vill sälja den här typen av föremål då det så klart kan väcka anstöt hos kunder men dessutom är ett av världens mest förfalskade samlarområden och är svårbedömt.
Andra föremål med hakkors på är ok att sälja. Till exempel föremål från finska flygvapnet, asiatiska föremål, antika mattor osv.
Nytillverkad konst – Och vad menar vi med det då? Samtidskonst säljs ju av alla stora auktionshus i världen och når enorma prisnoteringar. Det vi menar är att Auctionet inte ska vara en marknadsplats där konstnärer själva bygger sitt konstnärskap. Det är det konstgallerier är till för. Att konstnärer ibland säljer sina egna verk på auktion är ju inget konstigt, men tanken är inte att dom ska mata ut helt nytillverkade verk på löpande band.
Var alltid noga med att säkerställa att upphovsrätten gått ut och att det är fritt fram att sälja. Ni vill inte ha möbelföretagens jurister efter er.
Uppstoppade djur – Uppstoppade djur är ok att sälja generellt. Men tänk på att väldigt många djurarter omfattas av olika typer av restriktioner när det gäller försäljningar. Alla rovfåglar och i stort sett alla andra fåglar har olika typer av regler för försäljning. Se till att vara pålästa med vad som gäller.
Djurhudar är också ok att sälja men dock beroende på vad det är för djur. Ko och zebra är de vanligast förekommande och det är ok att sälja. Var dock vaksam på att vissa zebraarter är skyddade.
OBS! Utrotningshotade djur och på andra sätt uppseendeväckande djur som kan väcka anstöt tackar vi helt nej till både när det gäller hela eller delar av uppstoppade djur eller hudar. Till exempel lejon, tigrar, elefanter, apor, noshörningar, sköldpaddor, leoparder och andra stora kattdjur. Så även olika typer av tamdjur som hundar, katter, hästar.
Vi tackar även nej till krokodiler, ormar, reptiler och liknande. Det finns helt enkelt för många fallgropar.
Är ni osäkra? Fråga!
Ädelstenar och smycken – Ädelstenar och smycken är så klart inga problem att sälja. Men undvik att lägga ut stora partier nytillverkade smycken eller mängder av lösa ädelstenar till allt för höga priser.
För att minska risken för förfalskningar har Auctionet fattat ett policybeslut om att endast tillåta försäljning av lösa ädelstenar med certifikat från instituten GIA, HRD, IGI, GRS, DSEF och SSEF, eller där ett certifikat från en certifierad gemmolog kan uppvisas. OBS! - Om ni är osäkra på om ett certifikat är äkta, kontrollera ALLTID ädelstenens äkthet med en gemmolog.
Lösa ädelstenar är vanligtvis förknippade med en högre risk för penningtvätt och finansiering av terrorism. Kom därför alltid ihåg att kontrollera säljarens identitet och fylla i alla personuppgifter i kundprofilen samt fråga var ädelstenarna kommer ifrån och hur länge kunden har ägt dem. Om det verkar som att kunden endast har ägt ädelstenarna under en kort tid bör du be att få se kvittot från köpet innan du tar emot dem för försäljning.
PROVENIENS ska alltid anges vid försäljning av lösa ädelstenar.
Kontrollera också att det inte rör sig om glasfyllda ädelstenar, dessa säljer vi ej.
Erotiska föremål – Föremål av erotisk karaktär är ok att försälja om det rör sig om äldre böcker, bilder, tidningar av till exempel ”pinup”-karaktär och äldre erotiska bilder från tidigt 1900-tal. Modernt pornografiskt material tackar vi nej till.
Elfenben – Det så kallade antikundantaget för elfenbensföremål är numera borttaget vilket innebär att alla föremål helt eller delvis av elfenben måste medföljas av ett giltigt CITES-intyg från Jordbruksverket. Detta gäller även föremål tillverkade före 3 mars 1947. Dock rekommenderar vi starkt att inga auktionshus säljer hela bearbetade elfenbensföremål oavsett ålder.
Föremål där det finns detaljer av elfenben är OK att sälja. Till exempel inläggningar på möbler, knoppar på silverföremål, miniatyrmålningar osv. Tänk på att även dessa måste ha ett giltigt CITES-intyg.
Tänk på att även valrossbetar är elfenben.
Hela betar, även om dom är skulpterade, säljer vi inte oavsett ålder(undantag kan göras för 1000 år gamla olifanter).
Särskilda bestämmelser gäller för instrument där det finns detaljer av elfenben. Dessa måste vara från före 1975.
Noshörning – Föremål måste vara från före 3 mars 1947. Föremål av noshörning är rätt sällsynt och mycket förfalskningar förekommer. Vår starka rekommendation är att tacka nej helt och hållet till föremål tillverkade av noshörning.
Gravgods från Kina – Vi följer Unescos råd gällande försäljning av gravgods från Kina. Föremålet ska vara utfört, på ett lagligt sätt med exporttillstånd, ur Kina före 1970. Bra saker för att kunna styrka detta är äldre kvitton, bilder från samlingar, bouppteckningsanteckningar och liknande. Föremålen bör även medföljas av så kallat TL test som styrker dess ålder.
Tänk på att detta är ett område med väldigt mycket kopior och förfalskningar. Moderna dekorativa kopior är ok att sälja men det måste vara tydligt angivet att så är fallet.
Föremål från antiken – Vi följer Unescos råd vad gäller försäljning av föremål från antikens Grekland, Italien och Egypten. Föremålen ska vara inhandlade, på ett lagligt sätt, före 1970. Måste kunna styrkas med till exempel äldre kvitton, bouppteckningsanteckningar, bilder eller liknande. Osäker? Fråga!
Tänk på att detta är ett område där mycket falska och suspekta föremål förekommer.
Sköldpadd - Sköldpadda faller in under samma CITES-regler som elfenben och noshörning, dvs föremållet ska vara bearbetat före 3 mars 1947. Det bör dock vara från 1900-talets början eller tidigare för att det ska vara lönt. Dess ålder måste gå att styrka med säkerhet.
Nivå 3: Föremål som är fritt fram att sälja men där det förekommer olika typer av restriktioner
Licensvapen – Licensvapen är ok att sälja på Auctionet. Dock måste man naturligtvis ha nödvändiga tillstånd för detta. I dagsläget har vi tre auktionshus som säljer licensvapen och man kan med fördel hänvisa kunder till dessa. Med licensvapen utgår vi från svenska lagar som säger att alla skjutvapen tillverkade före 1890 är licensfria. Undantaget är skjutvapen med stiftantändning eller för gastät enhetspatron, dessa är licenspliktiga oavsett ålder.
Tänk på att vissa luftvapen också kan vara licenspliktiga. Huruvida dom är det eller ej beror på utgångshastighet och kaliber på ammunition. Tänk på att kolla upp det innan ni lägger ut luftvapen.
Tänk på att det även finns olika typer av knivar och liknande som omfattas av licensplikt/regler för försäljning. Så även startpistoler och så kallade ollonpistoler.
Pälsar – Pälsar är ok att sälja. Säkerställ bara att det är päls från djur som man får handla med enligt Cites-bestämmelser. Uppseendeväckande och utrotningshotade djur tackar vi nej till även om det finns Cites-intyg. T.ex. ozelot, leopard, andra stora kattdjur med mera.
Palisander och jakaranda – Föremål tillverkade helt eller delvis av palisander eller jakaranda omfattas av Cites-bestämmelser. Föremål tillverkade före 3 mars 1947 är fritt fram att sälja. Rio-palisandern rödlistades 1992 vilket innebär att föremål tillverkade mellan 3 mars 1947 och 1992 får försäljas om man skaffar ett så kallat Cites-intyg från Jordbruksverket. Föremål tillverkade efter 1992 får inte försäljas.
Svenska fornfynd– Svenska fornfynd i form av båtyxor, flintyxor med mera är ok att sälja. Rör det sig om föremål av guld, silver, brons med mera måste ni säkerställa att föremålet befinner sig på marknaden på lagligt sätt.
Nytillverkade asiatiska föremål – Det finns gott om nytillverkade asiatiska föremål på marknaden. Främst porslin men också bronser och annat. Dessa är ok att sälja men kom ihåg att föremålen måste vara korrekt katalogiserade och ha adekvata värderingar. Vi ska inte vara grossister för nytillverkade föremål.
Nygjorda trädgårdsmöbler – Precis som föremålskategorin ovan förekommer det gott om nytillverkade trädgårdsmöbler på marknaden. Det går så klart bra att sälja men även här gäller det att tänka på att föremålen ska ha en adekvat värdering och att vi inte ska bli grossister för nytillverkade föremål. Dessa föremål har ofta billiga inköpspriser på till exempel Rusta och liknande affärer.
Tekniska föremål – Moderna tekniska föremål är det så klart inga problem att sälja. Men ha i åtanke att försöka funktionstesta dom och bara lägga ut fungerande föremål.
Alkohol – Alkohol får säljas genom Auctionet. Dock kan lokala regler och lagar stoppa detta. I Sverige stoppas detta av Systembolagets monopol. Försäljning kan dock förekomma hos anslutna auktionshus i andra länder än Sverige.
Termometrar med kvicksilver – Tänk på att kvicksilver räknas som farligt avfall och kan ej transporteras!

## Hur lägger jag ett bud åt en kund?

Om kunden är tillgänglig (har vunnit föremål hos er tidigare) så ska det gå att söka upp kunden som vanligt och klicka på "Budgivning".
Om kunden inte är tillgänglig på det viset:

Gå till startsidan i admin

Klicka på "Hitta eller lägg till köpare"
Använd formuläret för att söka upp kunden
Klicka på "Budgivning"

## Varför kan det hända att ett föremål dras ur en pågående auktion?

Svara inte specifikt utan svara att föremålet kan ha gått sönder, säljaren kan ha ångrat sig (innan vinnande bud), det kan ha uppstått frågetecken om föremålets äkthet, eller så kan det hända att oklarheter kring föremålets äganderätt (t.ex. i dödsbo) uppstår.

## Hur hanterar jag omförsäljning av ett föremål i Auctionet Admin, tex om köparen inte har betalat?

Om ett obetalt föremål ska säljas om på samma säljare, gör på följande vis:

Klicka på "Dra ut"-knappen nere till höger på föremålssidan. Då krediteras både köpar- och säljarfakturan.
Klicka på "Klona föremålet (finns under bilderna). Om du inte väljer något kontraktsnummer skapas ett nytt kontrakt med samma provisionsinställningar som föremålets originalkontrakt. Det går även att på förhand skapa ett nytt kontrakt på säljaren och använda detta kontraktsnumret vid kloningen, eller använda ett befintligt.
Föremålets titel, beskrivning, bilder m.m. följer då med till ett nytt föremålsnummer. Glöm inte att byta fysisk etikett på föremålet, ev. ändra placering och, i fall av reklamation, ändra föremålsbeskrivningen så att felet tydliggörs.

Kloningsfunktionen går även att använda om ett föremål ska säljas om på en annan säljare, t.ex. en köpare som betalat men ångrat sig, eller om auktionshuset köpt in ett föremål p.g.a. skada i hantering. Kom då ihåg att först skapa ett nytt kontraktsnummer på den nya säljaren att skriva in vid kloningen, om du lämnar den rutan tom hamnar det nya föremålsnumret automatiskt på den ursprungliga säljaren.

## Hur redogör jag på bästa sätt för en säljares samtliga försäljningar och återrop?

För att slippa klicka på varje kommittent-avräkning för att se försäljningsresultatet, så kan man kryssa i ett antal valda eller alla och skicka dessa som mail till sig själv eller till säljaren. Detta möjliggör att se alla kommittent-avräkningar på en gång och att få en överblick utan att skriva ut dem.

## Varför funkar inte mail-länkar med min webb-mail (t.ex. Gmail)?

Mail-länkar öppnas normalt i ett mail-program man har installerat på datorn.
Bästa lösningen är att lägga in ditt mailkonto i ett mail-program på datorn. Fråga IT-ansvarig på din arbetsplats om du behöver hjälp.
Om du vill fortsätta att enbart använda webbmailen kan det finnas tilläggsprogram till Google Chrome som gör att mail-länkar börjar funka. För Gmail finns t.ex. "Send from Gmail".
Det finns också appar som visar webbmailen inuti ett eget fönster, och som gör att mail-länkar funkar. Ett exempel är Mailplane för Gmail på Mac-datorer.

## Markdown/HTML

Vissa textfält i Auctionet Admin har stöd för formatering med hjälp av Markdown/HTML.
Rubrikstruktur
I Markdown används #-tecken för att skapa rubriker:
## En rubrik

Brödtext

### En underrubrik

Mer brödtext

Antalet #-tecken i början av raden bestämmer vilken nivå rubriken får.
För att underlätta för sökmotorer och personer som använder sig av skärmläsare är det viktigt att skapa en tydlig rubrikstruktur. Det gör man genom att använda sig av rubriker istället för t.ex. brödtext med **fetstil** samt genom att inte hoppa över rubriknivåer (t.ex. att gå direkt från ## Rubriknivå 2 till #### Rubriknivå 4).
Eftersom alla sidor på Auctionet redan har en rubrik med nivå 1, bör alla rubriker i admin börja på nivå 2 (##) och öka för varje nivå av underrubriker.
Mer om Markdown
Lär dig mer om Markdown på GitHub: Mastering Markdown.

## Vem kan vad?

Bengt Lindströms konst - Anders Melin (Stadsauktion Sundsvall)
Dalahästar - Johan Nordström (Auktionsfirman Kenneth Svensson, Kalmar)
Konst 1800-tal - Tom Österman (Auctionet)
Konst 1900-tal - Tom Österman (Auctionet)
Svensk samtidskonst och fotografi - Tom Österman (Auctionet)
Modernt silver - Eva Bergnell (Crafoord), Klara Larsson
Äldre silver - Tom Österman (Auctionet)
Etnografika - Magnus Hellberg (Crafoord)
Möbler och konsthantverk 16- 17- och 1800-tal Petri Heinonen (Crafoord), Tom Österman (Auctionet)
Allmoge (Hälsingland, Ångermanland, Jämtland) - Stadsauktion Sundsvall
Samisk konst och konsthantverk - Stadsauktion Sundsvall
Modern keramik och design - David Brolin (Auctionet)
Dragspel -
OS och idrottsmemorabilia - David Brolin (Auctionet)
Antika Vapen - David Brolin (Auctionet)
Leksaker, Star Wars - David Brolin (Auctionet)
Smycken - Johanna Nordin (Stadsauktion Sundsvall)
Louis Vuitton - Johan Axelsson (Auctionet)
Lyxvaror t ex Rolex mm - Johan Axelsson (Auctionet)
Döderhultaren - Patrik Johansson (Thelin & Johansson)
Tidningar, tidskrifter och serietidningar - Magnus Christiansson (Växjö Auktionskammare).
Trummor och cymbaler - Markus Johansson (Auctionet)
Barbie, My Little Pony, kimonos – sambo till Henrik Nyh (Auctionet)
Engelska medaljer och ordnar - Matthew Denney, Lawrences
Ordnar, Medaljer och militaria , Limhamns auktionsbyrå, Robert Egeric

## Hur byter man säljare på ett föremål eller ett kontrakt?

Om ett föremål eller ett kontrakt har lagts på fel säljare kan Auctionet support flytta föremålet till rätt säljare.
Maila support@auctionet.com och skriv vilka föremål som ska flyttas och till vilket kontrakt och till vilken säljare.
Förtydliga i mailet om ett helt kontrakt ska flyttas till ny säljare eller om föremål ska flyttas till ett nytt kontrakt.

## Kan man addera föremål till redan publicerad temaauktion?

För att lägga till ett föremål i en redan publicerad temaauktion ska ni:

färdigställa katalogisering av föremålet
Välja tema
Lägga det som opublicerat
Maila david.brolin@auctionet.com så efterpublicerar han föremålet.

## Kan jag byta placering på flera föremål samtidigt?

Ja, under rubriken Byt placering på flera föremål kan ni filtrera på vilka föremål ni vill flytta och sedan skriva in den nya placeringen.

## Kan man byta placering på föremål med mobilen?

Ja, genom att scanna QR-koden på etiketten kan man byta placering. OBS. detta funkar bara om man inte har auctionet-appen på sin mobil.

## Vilken etikettskrivare skall jag välja?

Vi har inga krav på vilken etikettskrivare du skall välja. Visa auktionshus tycker det fungerar bra med Dymo LabelWriter 450.

## Vilka etiketter skall jag köpa till Dymo LabelWriter?

Den storleken vi förordar är Dymo vita namnskyltar storlek 41 x 89 mm där klistret gör att den går att ta bort utan att förstöra underlaget.

## Varför blir texten så liten på mina etiketter?

Etiketten till vänster har onödigt liten text. Etiketten till höger är lättare att läsa.

Vid utskrift, testa att ange inställningen Sidskalning: Ingen.
Här gör du inställningen på en Windows-dator:

Etikettformat
Det är också viktigt att du valt rätt etikettformat. Om du har installerat Dymos drivrutiner ska du ha tillgång till rätt etikettformat: 11356 (White name badge).
För att ställa in rätt etikettformat måste du gå in på utskriftsinställningar och välja formatet. Så här kan det se ut på en mac-dator.

## Hur skriver jag ut etiketter med ett enda klick?

Du kan skriva ut etiketter med ett enda klick.
Ett stödprogram ska köra på din dator för att skicka etikettutskriften från webbsidan till skrivaren. Stödprogrammet kommer synas som en ikon i ikonraden på din dator.

Instruktioner för DYMO-skrivare
Instruktioner för Zebra-skrivare

## Varför skriver etikettskrivaren ut en blank sida på min Mac/Apple-dator?

Detta är för att Acrobat Reader / DYMO-skrivaren försöker skriva ut etiketten som en fullstor A4 istället för etikettstorlek. Detta är enkelt ändrat i dialogrutan för utskrift i Acrobat.
När du öppnat etiketten i Acrobat, klicka "Nej" när den frågar om utskrift, och gå istället själv in på "Arkiv / Skriv ut", eller tryck tangentbordskombinationen "CMD + P"
Kryssa där i rutan som heter "Välj papperskälla efter PDF-storlek" som nedan:

## Hur skriver jag ut DYMO-etiketter med ett enda klick?

OBS: Per 2022-02-11 kan snabbutskrift med DYMO strula. Läs mer.
Du kan skriva ut etiketter på DYMO-skrivare med ett enda klick.
Ett stödprogram ska köra på din dator för att skicka etikettutskriften från webbsidan till skrivaren. Stödprogrammet kommer synas som en ikon i ikonraden på din dator.
Installera programmet
Du behöver installera ett program från DYMO.
Windows
Ladda ner programmet från https://www.dymo.com/support?cfid=online-support.

Programmet heter "DYMO Connect for Desktop". Det finns ett "DYMO Label" för Windows, som en uppdatering till dess senaste version på webbplatsen.
Mac

Ladda ner senaste versionen av "DYMO Connect" för Mac från https://www.dymo.com/compatibility-chart.html.
Installera.
När du kommit en bit in i guiden kan macOS visa en notis med text som  liknar: "System Extension Blocked". Systemet visar då en knapp för att öppna inställningarna för "Säkerhet och integritet". Det ska vi göra.
Tryck på knappen i notisen så att vi tar oss till Säkerhet och integritet-inställningarna i macOS.
Börja med att klicka på hänglåsikonen för att tillåta ändringar.
Sedan, hitta formuleringen som ungefär passar med det engelska System software from "Sanford, L.P." was blocked from loading. Bredvid den texten finns nu en knapp för att häva blockeringen (på engelska: "Allow"). Tryck på den knappen.
Nu kan vi låsa igen, genom att klicka på hänglåsikonen.

Ha en tillagd DYMO-skrivare på din dator
Du behöver också se till att du har DYMO-skrivaren tillagd som en skrivare på din dator. Om du redan kan skriva ut etiketter på det gamla sättet med flera klick så är detta redan gjort.
Skriv ut
Om du redan har en föremålssida öppen på Auctionet kan du behöva ladda om den innan utskriften funkar första gången.
Klicka sen bara på "Snabbutskrift" på ett föremål eller kontrakt.

Utskriften kommer automatiskt att ske på DYMO-skrivaren, och kommer automatiskt vara inställd på den korrekta etikettstorleken ("11356 Small Name Badge").
Därmed kan ni också om ni vill ändra default-skrivaren på er dator till en vanlig skrivare, för att minska risken att råka skriva ut kontrakt på etiketter av misstag.
Felsökning
Den här delen är lite teknisk. Om du inte förstår instruktionerna, fråga er IT-ansvarig eller kontakta Auctionets support.
Kolla att DYMOs ikon syns
Programmet "DYMO Label Web Service" måste vara igång i bakgrunden. Kolla att du ser DYMOs ikon i systemfältet (på Windows) eller nära klockan (Mac):

Windows

Mac
Om du inte ser ikonen:
Windows: Du kan starta stödprogrammet igen genom att navigera DYMO Label Service:s arbetskatalog (ofta C:\Program Files (x86)\DYMO\DYMO Label Software) och där köra programmet DYMO.DLS.Printing.Host.exe.
Mac: Du kan starta stödprogrammet igen genom att öppna ett Finder-fönster, trycka på kommando-skift-G och skriva in sökvägen /Library/Frameworks/DYMO/SDK/ så att du navigerar dit. Starta där programmet  DYMO.DLS.Printing.Host.
Källa: DYMOs webbplats med vanliga frågor om DYMO Label Web Service.
Står att ingen etikettskrivare är ansluten
Om det står att ingen etikettskrivare är ansluten, trots att du kan skriva ut på etikettskrivaren manuellt, testa att avinstallera skrivaren från din dator (själva skrivaren, inte DYMO-programmet), sen koppla ur den från datorn, sen koppla den till datorn och installera skrivaren igen. Ladda sen om sidan i Auctionet Admin (om du hade en sida öppen) och försök igen.
Fel med "ERR_SSL_VERSION_INTERFERENCE"
Om det ändå inte funkar, klicka DYMO-ikonen och välj "Diagnose…" (se skärmbild ovan).
Klicka "OK" för att öppna en testsida.
Om testsidan innehåller texten "ERR_SSL_VERSION_INTERFERENCE" så kan du behöva göra denna fix: http://developers.dymo.com/2017/12/12/err_ssl_version_interference-in-chrome-63-using-the-js-sdk/
Det funkar fortfarande inte
Avinstallera DYMO-mjukvaran, avinstallera skrivarna från datorn, koppla ur skrivarna, starta om datorn, koppla in skrivarna igen, och installera DYMO-mjukvaran igen enligt ovan.

## Hur skriver jag ut Zebra etiketter med ett enda klick?

För att kunna skriva ut med ett klick behöver du installera Browser Print. Klicka på länken och ladda ner för ditt operativsystem.
https://www.zebra.com/us/en/support-downloads/printer-software/by-request-software.html#browser-print
Vidare installationsinstruktioner (enbart på engelska).
https://www.zebra.com/content/dam/zebra_new_ia/en-us/solutions-verticals/product/Software/Printer%20Software/Link-OS/browser-print/zebra-browser-print-user-guide-v1-3-en-us.pdf

## Placering via QR-kod

Auctionet betatestar ett mobilgränssnitt för att placera föremål.
Var finns det?
Du når det genom att besöka Admin på en mobil. Om du inte ser länken "Placera föremål (QR)", klicka "Tillbaka till mobilanpassade sidor" i botten av sidan.
Klicka sen "Placera föremål (QR)".
Kamera-access
På iOS kan du få en fråga om att auctionet.com vill ha tillgång till din kamera. Svara "Tillåt" – detta krävs för att läsa QR-koder, och tillåter bara användning i Auctionet Admin.
För att slippa få frågan varje gång, följ dessa instruktioner. De kan skilja sig något mellan olika versioner av iOS.

I Auctionet Admin på din mobil, klicka ikonen för webbplatsinställningar. Den ligger intill webbadressen och visar förmodligen en kamera-ikon.
Tryck på "…"
Bläddra ner till inställningen "Kamera" och ändra från "Fråga" till "Tillåt".

Använd gränssnittet
När du är på placeringssidan kan du använda kameran på din mobil för att scanna QR-koden på en föremålsetikett.
Då ser du föremålets namn (bekräfta att det stämmer!) och kan trycka på en placering. Klart!
När du är redo är det bara att scanna nästa QR-kod.

## Välgörenhetsauktioner

Precis som vid temaauktioner ska ni kontakta publicering@auctionet.com för att få hjälp med att skapa en välgörenhetsauktion. Auctionet har beslutsrätt i om en välgörenhetsauktion får genomföras och vi önskar att ni hör av er i god tid innan auktionen är tänkt att publiceras.
Förberedelser innan ansökan
Innan ni skickar in er förfrågan behöver ni säkerställa följande:


Säkerställ att ni har skriftligt tillstånd att använda den aktuella organisationens namn och logotyp i all kommunikation.


Kontrollera att organisationen faktiskt representerar det ändamål som anges och att den har rätt att ta emot gåvor och bidrag.


I största möjliga mån ska organisationens eget konto användas för utbetalning.


Undvik överföringar till privata konton eller mellanhänder.


Auktionen bör innehålla normala auktionsföremål.


Auctionet kan komma att neka avvikande objekt som inte passar formatet, till exempel resor, tjänster eller upplevelser.


Undantag: Organisationer som Stadsmissionen som lämnar in föremål löpande är helt OK, så länge upplägget följer etablerad rutin.
Avgifter


Grundregeln är att Auctionet tar ut sina ordinarie avgifter (provision + slagavgift). Ni behöver ta hänsyn till detta om ni själva väljer att sälja utan provision (avgifter används bl.a. för att täcka kort- och transaktionskostnader).


Auctionet rekommenderar starkt att samtliga föremål på en välgörenhetsauktion säljs utan bevakningspris.


Bedöm PR-värdet

Fundera noggrant över om den tid och de resurser ni lägger, samt den provision ni betalar till Auctionet, står i rimlig proportion till det PR-värde som auktionen förväntas ge.

Kommunikation och bildmaterial


Säkerställ att allt bildmaterial och eventuell marknadsföring följer upphovsrättsliga regler och att ni har fått rätt att använda organisationens logotyp.


Auktionen kan med fördel kombineras med ett pressmeddelande från er, eventuellt i samråd med Auctionet.

## Hur fungerar delade utbetalningar & sekundära säljare?

Notera att säljaren som skriver kontraktet ansvarar för att tillhandahålla auktionshuset dokumentation som styrker det delade ägandet av föremålen. Auktionshuset ansvarar för att kontrollera och behålla dessa bevisdokument.
Utbetalningsandelarna delas alltid jämnt mellan alla mottagare som registrerats på kontraktet (primära säljaren plus alla sekundära säljare).

För 2 säljare (1 primär + 1 sekundär) är andelen 1/2 var.
För 3 säljare (1 primär + 2 sekundära) är andelen 1/3 var.
Och så vidare.

Alla utbetalningsmottagare MÅSTE kopplas till kontraktet INNAN det ögonblick då det första föremålet på kontraktet säljs. Utbetalningsstrukturen kan inte ändras efter denna tidpunkt.
Varje sekundär säljare som läggs till måste vara komplett registrerad i systemet. Detta innebär att de måste uppfylla alla nödvändiga krav för publicering och rapportering (inklusive att tillhandahålla fullständig och verifierad information) för att få kopplas till en primär säljares kontrakt.
Kontraktsavgifter kan inte tillämpas på kontrakt som är uppsatta för delade utbetalningar. För kontrakt med registrerade kontraktsavgifter blockeras tillägget av sekundära säljare.
Notera att den primära säljaren är den enda mottagaren av all kommunikation som kräver agerande, gällande de kontrakterade föremålen. Detta inkluderar:

Godkännande av bevakning.
Alla hanterings- och behandlingsmejl.
Beslut gällande osålda föremål (t.ex. ny listning).

## CITES

CITES är ett internationellt regelverk som reglerar handel med hotade djur- och växtarter. I EU gäller reglerna direkt genom EU-förordningar, med nationell handläggning i varje land. Det säljande auktionshuset är ansvarig för att följa lagar och förordningar, samt genomföra de ansökningar som krävs.
När krävs CITES-intyg?
Ett CITES-intyg kan krävas vid:

Kommersiell försäljning av föremål som innehåller CITES-listat material
Export eller import (även inom EU i vissa fall)
Föremål där art eller ålder inte tydligt kan styrkas

Det beror alltid på:

vilken art materialet kommer från
om föremålet är antik
om det rör sig om kommersiell handel

Vanliga CITES-material i auktionsbranschen
Exempel på ofta förekommande föremål:

Elfenben (t.ex. skulpturer, smycken, pianotangenter)
Palisander (Dalbergia) i möbler, instrument
Sköldpaddsskal (smycken, dosor, glasögon)
Korall
Exotiska träslag i möbler och konstföremål
Musikinstrument (gitarrer, fioler, pianon)

⚠️ Viktigt: det räcker inte att veta vad föremålet är – art och tillverkningsår är avgörande.
Vad gäller för antikviteter?
Föremål tillverkade före 1947 kan ofta omfattas av antikundantag.
Undantaget gäller inte automatiskt – ålder måste kunna styrkas.
För vissa arter (t.ex. elefantelfenben) krävs ofta ändå intyg
Hur ansöker man om CITES-intyg?
Ansökan görs hos nationell myndighet:
Sverige: Jordbruksverket
Danmark:
Styrelsen for Grøn Arealomlægning og Vandmiljø
mail@sgav.dk
+45 33 95 80 00
Tyskland: Bundesamt für Naturschutz (BfN)
Spanien: Ministerio de Industria, Comercio y Turismo
Storbritannien: Animal and Plant Health Agency (APHA)
Ansökan sker digitalt och kräver normalt:

Beskrivning av föremålet
Uppgift om art/material
Tillverkningsår (eller uppskattning)
Bilder
Ägaruppgifter

Vad kostar ett CITES-intyg?
Kostnaden varierar mellan länder och typ av intyg, men i regel:
Sverige/Danmark 500–1 500 SEK/DKK.
I Spanien: 20€
I storbritannien: £60-70 per ansökan.
Avgiften tas ut oavsett om ansökan beviljas eller avslås.
Hur lång tid tar handläggningen?
Normalt 2–6 veckor
Kan ta längre tid vid:

oklar art
bristfällig dokumentation
hög belastning hos myndigheten

Viktigt att tänka på vid auktion
CITES-frågan bör identifieras tidigt.
Föremål kan behöva tas ur auktion i väntan på intyg.
Ett föremål som är tillåtet att sälja i ett land kan kräva ytterligare intyg i ett annat.
Sammanfattning
Om ett föremål innehåller skyddat material och ska säljas kommersiellt – kontrollera CITES innan försäljning.
Kostnaden för ansökan bör debiteras säljaren genom en avgift på säljarens avräkning. Detta ska vara tydligt reglerat i säljarvillkoren och redovisas klart och transparent för säljaren när avtal upprättas.

## Hur lägger man tillbaka föremål i plocklistan?

Gå till transportsidan i admin.
Klicka på transportlänken i blå färg som börjar med #.
Markera föremålet.
Klicka på "Avboka upphämtning".

---

# Transport - FAQ

## Hur fungerar transporter?

Se Transporter i Verksamhetshandboken

## Hur fungerar samfrakt?

När är det okej?
Även om vi officiellt inte erbjuder samfrakt så kan vi samfrakta – men bara om kunden frågar och Auctionet anser att det går att samfrakta utan att risken för en skada ökar. Supportavdelningen kan bara ordna med samfrakt innan transportfakturorna har betalats.
Man kan t.ex. samfrakta två serviser, men inte en servis ihop med en kanonkula. Detta är därför inget som ni som auktionshus kan bestämma eller lova kunden, det är enbart riktlinjer. Kunden måste alltid kontakta Support för att boka en samfrakt.
Det vi brukar erbjuda kunderna är 20 - 40 % rabatt på varje transportfaktura:


20 % t.ex. värdefulla föremål samt föremål med högre vikt och väldigt hög skörhet.

30 % Standardrabatten. För dom flesta föremål.

40 % t.ex. smycken och föremål med väldigt låg vikt.

## Hur beställer jag rullbrädor och rullhyllor?

Rullbrädor och rullhyllor beställs genom att fylla i detta formulär: https://docs.google.com/forms/d/1n_Z4zPLblsK-UMfKz57lVb9lkQWHmku1AsAmRkrJbQw
I priset för rullbräda ingår leverans (ej monterade).
Stor rullbräda 120x60 cm, 875 kronor ex moms
Liten rullbräda 80x50 cm, 765 kronor ex moms


Det finns även RULL-HYLLOR!
Rull-hyllan har måtten B: 80/ D: 60/ H: 180 cm
Den kan användas på olika sätt. Hyllorna kan enkelt tas bort och läggas längst bak så att häng-funktionen kan utnyttjas för till exempel armaturer eller kristallkronor.
Rull-hyllan levereras omonterad. Priset är 2250 SEK exkl. moms, inkl. frakt.
Om ni önskar få hyllorna monterade tillkommer en kostnad om 250 SEK exkl. moms per hylla.
Se bilder nedan.

Ladda ner instruktioner
Monteringsanvisning Tralla Rullvagn
Monteringsanvisning Rullhylla

## Hur vet jag om ett föremål omfattas av Exporttillstånd?

Se information om föremål som omfattas av exporttillstånd från Sverige här
Se information om föremål som omfattas av exporttillstånd från Storbritannien här

## Hur beställer jag packmaterial?

Beställ packmaterial via detta google formuläret.  Formuläret skickas automatiskt till transportavdelningen som hanterar din order.
Vid frågor eller synpunkter på formuläret, kontakta transport@auctionet.com

## Hur märker jag mattor/beställer mattpistol?

Uppmärkning av mattor är väldigt viktigt. Mattor skall märkas med flera etiketter. Optimalt är en i varje hörn samt en i mitten av mattan. Väl uppmärkta mattor underlättar även för transportören.
[Mattpistol] (https://cdon.se/hobby-fest/markpistol-fastpistol-nalpistol-med-tillbehor-p56580004)

## Hur gör jag en inventering?

På förstasidan i admin klickar du på Placeringar. Där kan du sedan se hur många föremål som ligger på respektive placering.
Klicka sedan på placeringen för att få en lista på vilka föremål som skall finnas på den placeringen.

## För att "städa" på lagret, hur söker jag avlastade föremål som inte är utlämnade? (För auktionshus som även är utlämningsställe)

Logga in på ert användarkonto för utlämning och gå till "Väntar på utlämning"
Välj ert auktionshus.
Här kan man se alla föremål som nu finns för utlämning.
Kontakta support@auctionet.com ifall föremål har över 90 lagerdagar.
Kolla gärna listan någon gång per vecka, ring kunder som har skrymmande föremål och be dom hämta ut direkt. Det hjälper er hålla järnkoll på lagret!

## Hur hanteras nycklar vid transport?

Alla nycklar läggs i ett kuvert med föremålsnumret på och klistras på baksidan av föremålet innan transportbolaget kommer och hämtar.

## Kan vi som auktionshus posta föremål värda över 1000 €?

Nej, även om ni postar föremål själva får ni inte skicka föremål vars värde överstiger 1000€. Skicka det istället till Malmö packcentral så skickar de ut föremålet till kund.

## Hur packar man en grålåda?

När du packar ett föremål, dubbelkolla alltid att alla delar till
föremålet är med. Skicka inte ett föremål förens alla delar är
på plats.


Dubbelkolla nummer på lådan så du lastat i rätt uppmärkt
låda. Annars blir det svårt för våra packare att lokalisera
föremålen.


Alla typer av föremål ska ha makulatur runt sig, är det flera
delar såsom glas/keramik/porslin så lägg MAX två i samma
rulle med makulatur mellan föremålen.


Har ni tillgång till små föremålsetiketter, sätt dem utanpå
makulaturen annars skriv föremålsnumret för hand på utsidan
av makulaturen. Klister/tejp får absolut INTE röra föremålet.


Det underlättar dessutom för våra packare om ni använder er
av bokstavsordning/sifferordning. Om ett föremål innehåller
flera delar, märk upp vilka som hör ihop samt antal t.ex
B1/3.


Samla smycken/småsaker i antingen en liten låda eller i grå
påsar för att minska risken för att smycken hamnar fel i
grålådan. Smycken ska dessutom alltid vara i en zip-bag med
föremålsnumret/föremålsetiketter på utsidan.


Nodleveranser och paketleveranser får absolut inte blandas i
grålådor. Ha hellre en grålåda för bara nodleveranser i.

## Hur packar man en servis i grålåda?

Blanda aldrig en servis med andra föremål i en och samma grålåda.
Tallrikar får bara packas med 5 i varje makulaturförpackning med makulatur mellan varje tallrik. Mindre/lättare föremål såsom koppar läggs på
toppen för att inte krossas av tyngre föremål.
Ställ tallrikarna på högkant och längst ner i lådan för minskad risk för att
tallrikar skadas i transporten.

## Hur flyttar jag tillbaka ett föremål till vår plocklista?

Grunden till varför man vill flytta tillbaka ett föremål till ens plocklista kan vara flera men vanligtvis kan det handla om att man råkar registrera fel föremål i fel låda inför upphämtningen. Detta är något man vill ordna snabbt - för att säkerställa att Auctionets system ger rätt information om vart föremålen är placerade. Risken med att inte flytta tillbaka föremålet till plocklistan är att Auctionet inte kan spåra föremålet och det vill vi i all mån undvika.
Så här lägger du tillbaka ett föremål i din plocklista:
1. Klicka in på Transportordern
2. Fortsätt ner på sidan till raden "Transportbeställning" och klicka in på länken 'Transport #xxxxxx'
3. Markera föremålet och klicka på "Avboka upphämtning av samtliga föremål"
4. Klart! Föremålet är nu åter i plocklistan
Följ dessa steg om:
1. Alla delar är kvar på huset
2. Transporten är pålastad - inte avlastad
Har du funderingar om denna frågan kan du kontakta transport@auctionet.com

## Hur hanterar auktionshus och Auctionet farligt gods?

Hämtning hos auktionshus eller säljare
När chauffören kommer för att hämta gods så ska auktionshuset på förhand ha förberett att föremålet är tömt på sitt farliga innehåll. Med tömt menar vi att det inte ska finnas någon farlig vätska kvar och att behållaren ska vara torr. Om föremålet är t.ex en fotogenlampa ska veken på förhand kasseras då denna kan innehålla vätska som är svår att tömma.
1. Töm föremålet på farlig vätska. Med tömd menar vi att innehållet ska vara helt tömt och att t.ex behållaren ska vara torr.
2. Placera delarna i en enskild grålåda eller förpackning om det ska transporteras som fristående. Om möjligt, demontera föremålets behållare där den brandfarliga vätskan har varit. Detta underlättar för chauffören som ska säkerställa tömningen.
3. Transportansvarig på auktionshuset ska meddela chauffören var föremålet(en) befinner sig när upphämtningen sker.
4. Chauffören gör sedan en grundlig genomgång av föremålet och säkerställer därefter om kriterierna för fortsatt transport uppfylls.
Uppfylls inte kriterierna och föremålet innehåller brandfarlig vätska så kommer inte chauffören att transportera föremålet. Ni ansvarar för att meddela köparen om eventuell försening samt placera tillbaka föremålet i plocklistan.
Vad händer om föremålet senare anträffas med farlig vätska?
Om föremålet påträffas på packcentral eller terminal med kvarvarande farlig vätska och Transportansvarig på auktionshuset inte har kunnat uppvisa föremålet(en) på plats i era lokaler så kommer en minimiavgift att ställas ut på 10 000 SEK. Summan är oavsett mängd farlig vätska.
Därefter ges ni som auktionshus möjligheten att hämta föremålet på den adress där det upptäcktes. Om ni inte har möjlighet att hämta föremålet eller inte önskar hämta det så kommer vi att kontakta en extern firma som kan hantera det farliga avfallet. Detta då Auctionet Logistics saknar tillstånd att transportera farligt gods.
Om föremålet påträffas med brandfarlig vätska senare i transportkedjan och ni har följt alla kriterier ovan så kommer ingen avgift att ställas ut.
Notera, om föremålet inte töms korrekt och detta har påträffas 2 gånger så kommer detta att leda till en avstängning för auktionshuset för just dessa föremål.
Eventuella påföljder för Auctionet eller annan transportör
Auctionet saknar tillstånd för att hantera farligt gods och påföljderna för Auctionet Logistics eller annan transportör kan bli väldigt allvarliga. Om chauffören blir stoppad av polisen, arbetsmiljöverket, eller av tredjepart i deras kedja kan det i värsta fall resultera i att vi eller annan transportör förlorar trafiktillståndet. Vi vill även påpeka att konsekvenserna blir allvarliga för vår personal, som riskerar att utsättas för den farliga vätskan vid kontakt - just därför tar vi detta på mycket stort allvar.
Nedan följer vanliga och återkommande föremål samt farliga ämnen.
Tänk på att det alltid är upp till auktionshuset själva att grundligt genomgå föremålet(en) innan upphämtning:
Föremål:
Fotogenlampa, Stormlykta, Stormlampa, Stormkök Torparlampa, Skottlykta, Rödspritslampa, Lanterna, Bensindunk/tunna/tank/kanna, Oljedunk/tunna/tank/kanna, Parfym, Tändare, Smörjkanna/tunna/dunk, Blåslampa, Gruvlykta, Karbidlampa, Kruthorn osv
Ämnen:
Fotogen, Olja, Gas, Etanol, Kvicksilver, Parfym, Bensin, Krut osv
Exempel och förklaring
Fotogenlampa: Töm behållaren på fotogen/olja och kassera veken
Tändare: Töm behållaren på gas
Parfym: Töm behållaren på vätska
Vad gör vi om vi inte har möjlighet att tömma föremålet på sin farliga vätska?
Om ni inte har möjlighet att själva säkerställa en korrekt tömning så ska ni fylla i kryssrutan i vyn för redigering för föremålet. Rutan heter “Transportera inte - Detta är ett förslag till transportkatalogiserare”.
Genom att fylla i rutan så kommer inte föremålet att erbjudas transport och en eventuell köpare har då endast möjlighet att hämta föremålet på plats där det säljs.
Har du frågor på innehållet, kontakta transportavdelningen på transport@auctionet.com

## Transportpartners - Hur hanterar vi transportskador?

1. Kontakta transport@auctionet.com med följande information:

Föremålsnummer
Beskrivning av skadan och hur den uppstod
Bilder på hela föremålet/skadan
Detaljerade närbilder på skadan
Om möjligt, bilder på emballaget

Observera att dessa bilder kommer att delas med köparen. Se till att ytan runt föremålet är fri från andra föremål.
2. Förvara föremålet på en avsedd plats och invänta vidare instruktioner från transportavdelningen.

Vad händer härnäst?
Supportavdelningen kommer att kontakta köparen och hantera ärendet. I de flesta fall vill köparen behålla föremålet, men i vissa fall inte. Transportavdelningen informerar dig om utfallet i ärendet.
Om du behöver uppdateringar eller information kring hur föremålet ska hanteras, vänligen kontakta transport@auctionet.com och ange föremålsnumret i ämnesraden.

---

# Ekonomi - FAQ

## Hur stämmer jag av klientmedelskontot?

I Bookie finns en funktion för att stämma av så att klientmedelskontot har tillräckliga medel för att säkerställa att de utbetalningar som ska göras därifrån finns tillgängliga. Nedan finns en beskrivning för hur denna avstämning går enklast tillväga.
Rutinbeskrivning
Saldo bankkonto: Ange utgående saldo för kontot på den dag du önskar stämma av. Om kontot är integrerat med Auctionet hämtas det automatiskt.
Saldo Bookie klientmedelskonto: Saldo hämtas automatiskt.
Differens: Om du har differens här så betyder det att någonting inte är bokfört.
Summa leverantörsreskontra: Totalt säljarskuld hämtas från leverantörsreskontran.
Summa kundreskontra: Total kundfordran hämtas från kundreskontran.
Ej inbetalt kortbetalning: Avser kortbetalningar gjorda online som ännu inte betalats ut till bankkontot.
Ej inbetalt Brite: Avser Brite-betalningar gjorda online som ännu inte betalats ut till bankkontot.
Ej inbetalt kortterminal: Avser kortbetalningar gjorda i kassan som ännu inte betalats ut till bankkontot.
Redovisningsrapport: Att utbetala: Om en redovisningsrapport har skickats men ej betalats ut. OBS! Om redovisningsrapporten är negativ (ingen utbetalning) ska det här anges som positivt värde vid avstämning på rapportperiodens sista dag.
Uppl. Redovisningsrapport (ej skickad): Gör en redovisningsrapport med startdag efter senast skickade rapport fram till avstämningsdatum. Om fg rapport är negativ, se till att föregående ruta är tom och ange belopp att utbetala i denna ruta istället. Om även denna är negativ, ange positivt tecken.
Fakturerat från Auctionet (ej utbetalt): Ange beloppet från föregående månads Auctionet-faktura om denna ännu inte blivit utbetald. Anges med negativt tecken.
Uppl. Avgår Auctionet (ej fakturerat): Gör en redovisningsrapport med startdag den första i innevarande månad fram till avstämningsdatum. Ange beloppet ”Avgår Auctionet” med negativt tecken.
Okänd inbetalning / Utbetalning: Om det finns inbetalningar gjorda som ej har kunnat kopplas till en kund i reskontran kan den anges här som ett negativt belopp, eller om det är en utbetalning som gjorts som ej avser reskontraförd post, redovisningsrapport eller Auctionet-faktura så kan den anges här som ett positivt belopp.
Borde finnas på kontot: Detta saldo är ett beräknat saldo som borde finnas på klientmedelskonto.
Över-/Underskott på konto: Detta värde bör betalas ut till företagskontot eller återbetalas till klientmedelskonto. Rött värde innebär en differens om mer än 100 SEK eller 10 EUR/GBP.

## Hur registrerar jag en förmedlare på ett kontrakt och hur redovisar jag detta till förmedlaren?

Hur registrerar jag en förmedlare på ett kontrakt och hur redovisar jag detta till förmedlaren?
Systemet har stöd för att skapa en rapport över förmedlade objekt och vilket belopp som förmedlaren ska fakturera till Auktionshuset. Förmedling kan endast registreras på kontraktsnivå så om en kund säljer flera objekt där vissa är förmedlade och andra inte så måste dessa skiljas på två separata kontrakt.
Registrera en förmedlare på ett kontrakt
Alla registrerade säljare i ett auktionshus kan registreras som förmedlare. Om förmedlaren inte har något eget säljarkonto så behöver ni börja med att lägga upp förmedlaren som en säljare precis som en vanlig säljare.

Under Redigera kontrakt och rubriken Förmedling: Ange förmedlarens säljarkundnummer.
Ange den provision som förmedlaren ska ha. Provisionen kan maximalt vara detsamma som kontraktets Försäljningsavgift. Om provisionen ska anges i decimaler ska dessa anges med punt (.), t.ex. 3.5.

Redovisa till förmedlaren
Gå in på förmedlarens säljarkundnummer, längst ner under rubriken Senast förmedlade kontrakt listas de senaste 5 kontrakten, för att se fler klicka på Visa alla förmedlade kontrakt.
Här inne kan du välja att ladda ner en rapport i Excel-format Ladda ner.xls där förmedlarens alla kontrakt och föremål framgår och kan användas som underlag för att ta fram vad förmedlaren ska fakturera till Auktionshuset

## Hur rabatterar jag en köparfaktura?

Om du vill ge rabatt eller återbetala en kund en del av t.ex. provisionen så går du in på fakturan och klickar på länken "Delkreditera" som ligger till höger. Detta går att göra både på betalda och obetalda fakturor. Fyll i det nya beloppet för provision och/eller slagavgift, inklusive moms.
När du ändrar avgifterna på en obetald faktura, krediteras hela fakturan och en ny faktura ställs ut.
Om fakturan du vill delkreditera är betalad kommer en delkreditfaktura skapas. Tänk på att när återbetalning sker, måste även kreditfakturan registreras som utbetald. Glöm inte att meddela Auctionets support om vi ska assistera med återbetalning till köpare.

## Det blev för hög provision på ett säljarkontrakt och några av föremålen har redan klubbats, vad gör jag?

Det går att sänka säljaravgifterna på ett föremål, genom delkreditera-funktionen som finns på säljarfakturan.
Om föremålet redan blivit utbetalt skapas en extra säljarfaktura för utbetalning av mellanskillnaden. Om säljaren ännu inte har fått betalt så krediteras hela säljarfakturan och en ny ställs ut. Utbetalning av det nya beloppet sker automatiskt med nästa utbetalningsorder, förutsatt att kontonummer ligger inlagt på säljarprofilen.
Om du ändrar avgifterna på själva kontraktet påverkas bara föremål som ännu inte sålts, för klubbade föremål måste avgifterna ändras på respektive föremåls säljarfaktura.

## Jag har lagt till bankkontonummer på en säljare, måste jag meddela ekonomiavdelningen för att utbetalning ska ske?

När ett kontonummer läggs till på en säljare dyker säljarens föremål automatiskt upp i utbetalningsvyn för den som hanterar utbetalningar när det är dags för säljaren att få utbetalt, så du behöver inte meddela någon särskilt om detta.
Ekonomiavdelningen ska meddelas om pengar har kommit i retur från mottagarbanken. Då sker ingen ny utbetalning automatiskt.

## En utländsk köpare har skickat in sitt momsregistreringsnummer (VAT-nummer) och vill ha en momsbefriad faktura, hur gör jag?

Klicka på "Redigera köpare" och skriv in momsnumret i den avsedda rutan och spara. Avvakta någon minut tills momsnumret har validerats och godkänts (du måste ladda om sidan för att se att det gått igenom). Om momsnumret inte godkänns, be kunden att kontrollera siffrorna.
Gå sedan in på föremålssidan och klicka på "Byt köpare" (under föremålsbilderna till höger). Ange samma köpares kundnummer och klicka på "Genomför köparbyte". Den gamla fakturan krediteras då och en ny faktura utan moms ställs ut.

## Vad menas med samlad kommittentavräkning och hur fungerar det?

Samlad avräkning innebär att en säljare får en kommittentavräkning först när alla föremål på kontraktet har gått en publiceringsrunda, d.v.s. antingen sålts eller återropats. För de föremål som inte säljs i första vändan, skapas en ytterligare samlad kommittentavräkning när de föremålen gått ytterligare en runda, o.s.v.
Tänk på att inte vid senare tillfällen upprepade gånger lägga till föremål på ett kontrakt som har samlad avräkning. Om nya föremål hela tiden läggs till är det alltid något föremål som fortfarande är ute första rundan, och det skapas aldrig någon komittentavräkning till säljaren.
Är samlad avräkning inte inställt på säljaren får denna en kommittentavräkning för varje sålt eller återropat föremål.
Inställningen för samlad avräkning kan även göras på auktionshusnivå, d.v.s. att alla kontrakt som ställs ut alltid som standard har valet "Samlade avräkningar" i-bockat. Kontakta Auctionets support om ni önskar hjälp med detta.

## Hur rabatterar jag provision/slagavgift vid reklamation?

Denna funktion finns inne på fakturavyn till höger under Hantera - Delkreditera. Där fyller du i den rabatterade slagavgiften och/eller provisionen som kunden ska betala, inklusive moms, eller 0 (noll) om det inte ska vara någon avgift/provision alls.
Obetald faktura
Om du gör detta på en obetald faktura kommer fakturan att krediteras i sin helhet och en ny faktura med den lägre provisionen/slagavgiften ställs ut.
Betald faktura
Om du gör detta på en betald faktura kommer en delkredit med rabattbeloppet att ställas ut. Vilket betalningssätt som kunden använt för att betala fakturan syns längst ner på fakturasidan.
Vid bankgiro, kortbetalning online eller okänt betalsätt kan enbart Auctionet återbetala, i övriga fall sköter auktionshuset själva detta.
Gör du en återbetalning i form av t.ex. en kortretur direkt i kassan går det att markera delkrediten som utbetald.
Om detta utförs vid en reklamation måste detta även noteras på reklamationsärendet som en kommentar.

## Ett föremål klubbades med följerätt, men ska inte ha det - hur tar jag bort följerätten?

Att ta bort följerätten från en faktura är enkelt. Gör så här:

Gå in på föremålet och ta bort följerätten (Redigera föremål)
Gå in på föremålets faktura och klicka på "Delkreditera"



Ändra följerättsraden till 0 och klicka på "Skapa faktura"


Om fakturan man vill ändra redan är betalad kommer en ny faktura ställas ut med mellanskillnaden som man sedan kan betala ut.
Om fakturan inte är betalad kommer fakturan att krediteras och en ny faktura kommer att ställas ut med "0" som följerättsrad, dvs utan någon följerätt.

## För svenska auktionshus: En köpare utanför EU vill ha tillbaka momsen på sitt inköp, går det?

Nej för köpare som är privatpersoner, detta gäller enligt Skatteverket: Tjänsten anses vara omsatt i det land där auktionshuset finns så svensk moms skall tas ut oavsett var köparen finns.
Ja för köpare som är företag, detta gäller enligt Skatteverket: Tjänsten ska beskattas i det land där köparen har etablerat sin verksamhet. Köpare måste skicka bevis på att de agerar i egenskap av företag och var företaget har sitt säte och skicka kopia på exportdokument. Först då kan vi ersätta moms på provisionen.
Kontakta financial@auctionet.com så hjälper vi till.

## Att lägga till bankkontonummer

Nordea Bank:
Ange personnummer utan mellanslag (10 positioner) eller kontonummer (11 positioner).
Nordea Bank/PlusGirot:
Ange kontot med 10 siffror utan clearingnummer.
Svenska Handelsbanken:
Ange kontot med 9 siffror utan clearingnummer. Om kontonumret innehåller mindre än 9 positioner, fyll ut med nollor innan kontonumret.
Swedbank:
Om clearingnummer börjar med 7, ange clearingnummer och kontonummer (11 positioner).
Om clearingnummer börjar med 8, ange clearingnummer (5 positioner) och sedan kontonummer.
Om totalt antal positioner är mindre än 15, fyll ut med nollor mellan clearingnummer och kontonummer.
Danske Bank:
Om clearingnummer börjar med 12 eller 13, ange clearingnummer och kontonummer (11 positioner). Om kontonummer börjar med 604993 eller 6043363-60443367, ange 13 positioner.
Om kontonummer börjar med 4993 eller 3363-3367, ange 10 positioner.
Övrigt:
För alla andra svenska banker, ange clearingnummer och kontonummer (11 positioner).
Konto i utländsk bank hos svenska auktionshus:
Ange alltid IBAN och BIC, och Kontohavare (eftersom kontohavare kan vara annan än säljaren på säljarsidan.

## Hur fungerar manuella fakturor?

För att ställa ut en faktura som inte har koppling till en slagauktions- eller nätauktionsförsäljning måste den som ska faktureras först ha ett köparkonto.
Finns kunden redan registrerad i Auctionet så söker man upp kunden via "Hitta eller lägg till köpare" på startsidan i Admin.
Klicka på "Ny manuell faktura".
Här fyller du i vilken artikel som ska faktureras, vanligast förekommande är "Övrig försäljning (inkl. moms)"  som används vid merförsäljning, t.ex. möbelpolish.
När du lagt in alla rader som ska vara med på fakturan klickar du på "Ställ ut faktura".
Kunden kan antingen betala direkt över disk eller i lugn och ro logga in under Mina sidor och betala fakturan över nätet.

## Varför ställs kommittentavräkning ut bara för vissa föremål på ett kontrakt?

Det kan bero på att föremålen tillhör olika publiceringsomgångar.
Inom ett kontrakt gäller:
För varje publiceringsomgång ställs en kommittentavräkning ut för den omgångens sålda föremål.
Systemet väntar tills alla auktioner i en publiceringsomgång är avslutade (sålda eller återropade) innan det ställer ut en kommittentavräkning för de sålda föremålen.

---

# Katalogisering

## Katalogiseringsinstruktioner

Titel: Här kommer några exempel på vilken ordning som orden skrivs i titeln på de vanligaste förekommande föremålstyperna. Detta kan naturligtvis variera från fall till fall, men försök att hålla dig till mallen i största möjligaste mån.


För möbler skall titeln se ut på detta sätt: ”BYRÅ, gustaviansk, sent 1700-tal.” eller ”FÅTÖLJ, "Karin", Bruno Mathsson, Dux.” Ange aldrig träslag i titeln på möbler.


För småsaker skrivs titeln enligt följande: ”VAS, majolika, nyrenässans, Gustafsberg, sent 1800-tal.” eller ”SKÅL, glas, Bertil Vallien, Kosta Boda, sign.” Notera att man inte skriver tex ”MAJOLIKAVAS” eller ”GLASVAS”. Det heter heller aldrig t ex ”KERAMIKTOMTE” utan ”TOMTE, keramik”.


För serviser skrivs titeln på detta sätt: ”MAT- OCH KAFFESERVIS, 38 delar, flintgods, rokokostil, Rörstrand, tidigt 1900-tal.” eller ”MATSERVIS, 89 delar, porslin, "Maria Björnbär", Rosenthal.”


För mattor gäller: ”MATTA, orientalisk, semiantik, ca 320 x 230 cm.” Skriv alltid måtten i titeln.


För silver gäller: ”BÄGARE, 2 st, silver, rokokostil, CG Hallberg, Stockholm, 1942-56 ca 450 gram.”. Kolla alltid upp silverstämplar och liknande i möjligaste mån, även på utländskt silver. Vikt anges i princip alltid för silver och guld, och då alltid sist i rubriken. Ange ej vikt för till exempel ljusstakar med fylld fot då vikten i sådana fall blir irrelevant.


Konst skrivs på detta vis: ”OIDENTIFIERAD KONSTNÄR, Rådjur, skulptur, brons, otydligt signerad, 18/1900-tal.” eller ”BENGT LINDSTRÖM, färglitografier, 2 st, signerade och daterade 76 och numrerade 120/310.” eller ”BRUNO LILJEFORS, ”Enkelbeckasin i höstskog” Olja på duk. Signerad B.L  och daterad -28” Om signaturen går att utläsa skriv då ut denna. Om en signatur är tydlig men du ändå inte kan ta reda på vem som står bakom den räknas detta som oidentifierad konstnär eftersom konstnären kan vara känd av andra. Skriv alltid dateringar och numreringar exakt som det står på verket dock utan citationstecken. Skilj alltså på om det står 1832, -32 eller 32. Var noggrann med att skriva ut om ett verk är signerat a tergo. I ett parti med flera målningar skrivs antalet verk ut efter tekniken, inte efter konstnären. Skriv ”Ej sign.” i beskrivningen om ett konstverk är osignerat. Om man vet titeln på ett konstverk bör denna skrivas inom citationstecken. Annars används inte citationstecken. Det räcker med att skriva in konstnärens namn i konstnärsrutan, då kommer namn och födelseår automatiskt hamna i titeln,  annars blir det dubbelt. En oidentifierad konstnär skrivs också in i konstnärsrutan.


Ange alltid ålder i möjligaste mån, det kan dock kännas lite larvigt att exempelvis skriva ut "1900-tal" på en vas av Berndt Friberg då denne inte levt under något annat århundrade och man kanske inte alltid kan veta exakt vilket decennium hans vaser gjordes. Försök att specificera ålder så mycket som möjligt så att det faktiskt säger något. Använd inte formuleringen "1800-talets senare del" då detta inte betyder någonting, skriv istället senare fjärdedel, senare hälft eller slut, vilket som passar. Använd inte termen ca när det gäller årtal, den används bara för summor, skriv istället omkring.
VIKTIGT: För att optimera sidan för sökningar på Google (och sälja mer/dyrare) bör vi skriva ut så mycket info som möjligt, till exempel nysilver istället för NS eller Josef Frank istället för Frank. För taklampor och mattor skrivs måtten alltid i titeln, för övriga föremål i beskrivningen.
Beskrivning: Försök att vara så utförlig som möjligt, särskilt med sådant som är svårt att uppfatta på bilderna. Skriv så långt som möjligt alltid ut träslag på möbler. Skriva alltid ut om det finns pendel och lod till ur. Skriv alltid ut om konst är oramad. För serviser behöver mått ej anges däremot måste delarna räknas upp: t ex 34 mattallrikar, 25 djupa tallrikar, såsskål samt tillbringare. Obs att enstaka föremål i servisen ej föregås av siffran 1. Inte heller behöver st skrivas ut.
Mått anges alltid sist i beskrivningen, utom för taklampor och mattor. Mått skrivs alltid: Längd 84, bredd 47, höjd 92 cm eller Diameter 69 cm, höjd 36 cm. Skriv ut ”centimeter” eller "cm”. För småsaker behöver endast ett mått anges exempelvis höjd eller diameter. För partier anges mått från minsta till största delen, exempelvis l 8-27 cm. Mått på konst anges 45 x 78 cm. Alltid höjden först och alltid utan ram.
För grafik, förtydliga gärna om det är bladstorlek eller bildstorlek som anges. Använd gärna termen ca om ett föremål är svårt att mäta exakt. Generellt anges mått i hela centimeter men för små föremål kan det ibland vara nödvändigt att vara mer specifik. För ringar anges endast ringstorlek, inte mått.
Skaderapport: Var utförlig när det går, men vag när det behövs. Undvik uttryck som mm, bl a eller osv så långt som möjligt i skaderapporten. Använd alltid termen "Ej examinerad ur ram" för konst när detta är tillämpligt. Nämn aldrig något om ramars kondition, om det inte är så att det är ramen som är till försäljning. Skriv alltid om glas saknas eller är skadat i ramar. Nämn alltid om silver har gåvogravyr eller monogram. Använd termen "Ej genomgånget" för exempelvis böcker eller andra föremål där tillämpligt. Undvik termen "Ej funktionstestad" då detta kan leda till att kunderna tror att vi funktionstestar våra föremål. Var försiktiga med att använda termen “Ingen anmärkning” då det kan det leda till onödiga reklamationer.
Konstnär: Förnamn Efternamn.
Proveniens, Utställningar, Litteratur: Om sådan information finns så skriv den sist i katalogiseringsrutan dock före måtten.
Subjektiva/relativa ord som "fin", "vacker", "värdefull", "stor" osv. ska ej användas

## Hur lägger jag till en säljare?

Börja alltid med att se efter om säljaren redan finns registrerad genom att söka efter namnet i sökfältet högst upp i admin
Finns inte säljaren registrerad klicka på "Lägg till säljare"
Fyll i uppgifterna så utförligt som möjligt. Ju mer information ni får in från början desto bättre. I Sverige skall personnummer alltid anges. Glöm ej kontonummer då det är nödvändigt för utbetalning.
Klicka på "lägg till"
Du kan alltid gå tillbaka för att redigera alla uppgifter genom att klicka "Redigera säljare"

## Hur registrerar man ett nytt kontrakt?

Sök upp kunden
Klicka på "Nytt kontrakt"
Här ligger alltid auktionshusets grundinställningar gällande försäljningsprovisioner och andra avgifter inlagda. Försäljningsprovisionen går enkelt att ändra vid behov.
Ibland kan det hända att man är i behov av att lägga till andra avgifter så som t ex transportkostnad, städning eller liknande. Detta gör man enkelt genom att klicka på "Lägg till fler avgifter" Extra avgifter dras på första försäljningen.
Varje föremål är en unik auktion så därför så skickas det ut ett mail till säljaren både då föremålet publiceras samt när det säljs. Har kunden lämnat in många föremål kan funktionen "Samlade avräkningar" vara bra att använda. Med samlade avräkningar så får säljaren endast ett mail efter avslutad försäljningsomgång i stället för per föremål.
Om ett föremål lämnas in via t ex ett ombud så kan det även vara bra att notera ombudets namn
Klicka på "Skapa kontrakt"

## Hur lägger jag till flera avgifter på ett kontrakt?

Du går som vanligt in på kontraktet, och nu kan du ange avgiften under "Extra avgifter" genom att klicka på "Lägg till fler avgifter". Detta kan du göra flera gånger. Exempel på extra avgifter är städning, transport mm.
Om du mot förmodan skriver in en för hög avgift så går det bra att sänka den fram tills auktionen klubbats. Om det behövs en korrigering efteråt måste detta göras av Auctionets ekonomiavdelning.

## Hur skapar jag en säljare av en köpare?

Sök upp köparen och klicka sedan "Skapa som säljare".

## Hur katalogiserar jag en matta?

För att ge köparna en så bra kundupplevelse som möjligt så försöker vi katalogisera på ett så enhetligt sätt som möjligt. Fullständiga katalogiseringsrutiner finns att få av tom@auctionet.com.
Tänk på att undvika förkortningar i all katalogisering. Detta för att texten enklare skall kunna översättas automatiskt via google till utländska budgivare.
Måtten ska alltid skrivas i titelraden. Detta för att det ska bli enklare för kunderna att direkt se måtten utan att behöva klicka sig in.

## Hur katalogiserar jag en byrå?

För att ge köparna en så bra kundupplevelse som möjligt så försöker vi katalogisera på ett så enhetligt sätt som möjligt. Fullständiga katalogiseringsrutiner finns att få av tom@auctionet.com.
Tänk på att undvika förkortningar i all katalogisering. Detta för att texten enklare skall kunna översättas automatiskt via google till utländska budgivare.
Här följer ett exempel på hur man kan katalogisera en byrå 

I titelfältet bör man skriva i vilken stil byrå är samt byråns ålder. Är byrån signerad skrivs även det i titelfältet.
Om möjligt ange träslag men är man osäker bör man inte nämna någonting alls. Trist att få en reklamation pga fel angivet träslag.
Måtten på möbler anges alltid med längd, bredd, höjd och avsluta sen med cm.

## Hur katalogiserar jag en tavla?

För att ge köparna en så bra kundupplevelse som möjligt så försöker vi katalogisera på ett så enhetligt sätt som möjligt. Fullständiga katalogiseringsrutiner finns att få av tom@auctionet.com.
Tänk på att undvika förkortningar i all katalogisering. Detta för att texten enklare skall kunna översättas automatiskt via google till utländska budgivare.
Här följer ett exempel på hur man bör skriva in en tavla. 

Här fyller du i konstnärens förnamn och efternamn. Det blir automatiskt i versaler och läggs alltid först i beskrivningen.
Titeln skrivs i gemener och utan citationstecken.
Citationstecken används endast då konstnären själv gett tavlan sin titel.
Här skrivs även in vilken teknik tavlan är utförd i. Exempelvis oljemålning, akvarell, blandteknik osv.
Hur är tavlan signerad? Skriver man på detta sätt så betyder det att konstnären signerat med hela sitt namn samt att dateringen är exakt så som beskrivs.
Måtten skrivs alltid med höjden x bredden samt utan ram. Är tavlan inglasad med passpartout så är det bildytans mått som gäller.

## Hjälp! Ett föremål hamnade på fel säljare, vad gör jag?

Om ett helt kontrakt blivit inskrivet på fel säljare, kontakta supporten så kan vi hjälpa er att byta säljare på hela kontraktet. Denna ändring kan vi göra omedelbart även om föremål redan blivit publicerade, så länge de inte blivit sålda. Inkludera i mailet vilken säljare som kontraktet ska flyttas till.
Om det rör enskilda föremål som hamnat på fel säljares kontrakt eller föremål som är sålda, kontakta även då supporten angående säljarbyte. Ange i mailet vilket kontraktsnummer och säljarnummer som föremålet ska flyttas till.

## Hur katalogiserar jag en ljuskrona?

För att ge köparna en så bra kundupplevelse som möjligt så försöker vi katalogisera på ett så enhetligt sätt som möjligt. Fullständiga katalogiseringsrutiner finns att få av tom@auctionet.com.
Tänk på att undvika förkortningar i all katalogisering. Detta för att texten enklare skall kunna översättas automatiskt via google till utländska budgivare.
Här följer ett exempel på hur ni kan katalogisera en ljuskrona. 

Rubriken i titelfältet skrivs alltid med versaler. Dock ej om fältet "Konstnär/formgivare" används.
Höjden för ljuskronor skrivs alltid in i titelfältet.
Notera för hur många ljus kronan är gjord för. Att bara notera antalet ljusarmar kan lätt bli fel då många ljuskronor även har en ljushållare även i korgbotten.
Var noga med konditionsrapporten och notera gärna om det saknas prismor eller om det finns skadade prismor.

## Hur skriver jag in en servis?

För att ge köparna en så bra kundupplevelse som möjligt så försöker vi katalogisera på ett så enhetligt sätt som möjligt. Fullständiga katalogiseringsrutiner finns att få av tom@auctionet.com.
Tänk på att undvika förkortningar i all katalogisering. Detta för att texten enklare skall kunna översättas automatiskt via google till utländska budgivare.
Här följer ett exempel på hur man kan katalogisera en servis. 

Här är det bra om man kan skriva vad för typ av servis det är. Olika exempel är MATSERVIS, KAFFESERVIS, DOCKSERVIS, MAT- och KAFFESERVIS, FRUKOSTSERVIS. man kan även använda sig av uttrycket SERVISDELAR
Skriv antalet delar, tillverkare om det är känt samt servisens namn. Antalet delar är bra även för transportören eftersom antalet då även noteras på etiketten.
Inskrivningsrutan går att göra större genom att dra i det nedre högra hörnet.
Var så noga som ni kan med konditionsrapporten. Notera skador samt lagningar. Försök att vara så exakt som möjligt.
För att en servis skall kunnas transporteras säkert och komma fram hel så krävs en ordentlig packning. Detta tar tid och kräver mycket packmaterial samt kartonger. Tänk på detta då ni sätter transportpriset.
En stor servis kräver många etiketter.

## Tavlan är signerad men jag vet inte vem konstnären är. Hur gör jag?

Det finns ett stort antal konstnärer som inte är kända för den stora massan men som kanske ändå är kända lokalt. I de fall där man inte kan identifiera den exakta konstnären bör man katalogisera på följande sätt. 

Använd OIDENTIFIERAD KONSTNÄR i rutan för konstnär.
Skriv exakt hur tavlan är signerad och daterad i titelrutan.
Tänk på att följerätt även gäller oidentifierade konstnärer. [Följerätt] (https://auctionet.com/sv/help/11-droit_de_suite)
Ta gärna en detaljbild på signaturen för att underlätta eventuell identifiering

## När gäller följerätten?

För att följerätt ska gälla måste flera villkor vara uppfyllda.
Konstnärens livstid
Följerätten gäller för idag levande konstnärer samt för konstnärer som varit döda i mindre än 70 år.
Detta gäller även signerade konstverk med oidentifierad konstnär som kan dateras till de senaste 70 åren eller kan antas vara från den tiden.
Land
Följerätten gäller endast konstnärer från EU/EES-länderna och vissa andra länder.
Typ av föremål
Följerätten gäller endast originalkonstverk, d.v.s. i begränsad upplaga (även
om det är brukskonst) och normalt signerat eller numrerat.
Typ av försäljning
Försäljning direkt på uppdrag av konstnären, t.ex. en välgörenhetsauktion, omfattas inte av följerätten.
Minimibelopp
Försäljningen måste uppnå ett visst minimibelopp för att följerätt ska gälla. Auctionet avgör automatiskt detta baserat på vinnande bud, så länge som "Följerätt" är ikryssat på auktionen.
Följerätt på föremål i partier
Ibland säljs flera föremål tillsammans där följerätten är tillämplig. Till exempel 3 stycken föremål av Berndt Friberg. För att det då ska bli följerätt måste styckpriset på föremålen i partiet uppnå följerättsgränsen.
Här kan det ibland bli felaktig följerätt på en faktura då systemet endast känner av totalbeloppet och inte ser att det är flera föremål i posten och att beloppet ska delas med antal föremål. Detta kan vara bra att veta om en kund skulle höra av sig.
Ett undantag är där föremålen hör ihop och kan räknas som ett verk. Till exempel en grafisk mapp räknas som ett verk när vi pratar följerätt och då räcker det med att hela mappen säljs för ett belopp över följerättsgränsen.
Läs mer
Här: https://bildupphovsratt.se/fakta-om-upphovsratt

## Finns det bra hemsidor för katalogiserare? 

Här samlar vi länkar till bra sidor som kan vara till hjälp vid expertisering och katalogisering.
Silver
http://www.silvercollection.it/englishsilvermarks3F.html
http://www.925-1000.com/index.html
http://www.silverklubben.se/
Porslin och keramik
http://www.porcelainmarksandmore.com/germany/thuringia/eisenberg-02/index.php
http://www.gotheborg.com/marks/20thcenturychina.shtml
http://www.signaturer.se/
Vapen
https://www.arma-dania.dk/tidslinier.php
http://www.holmback.se/index.html
Konst
http://www.lexikonettamanda.se/index.php
http://www.artprice.com/
http://www.kunisada.de/
http://www.findartinfo.com/english.html
http://www.lockportstreetgallery.com/dali.htm
http://www.artloss.com/
http://www.allposters.se/
Skulptur
http://www.art-bronze-sculptures.com/
Leksaker
http://www.historytoy.com/historytoyold-toysantique-toys#.VNNTQ2RKtZl
http://www.nancysdreamhouse.com/coogcoll.htm
Glas
http://www.chasenantiques.com/contents.php?id=13
Övrigt
http://digitaltmuseum.se/
CITES-listan
http://www.jordbruksverket.se/amnesomraden/djur/olikaslagsdjur/hotadeartercites/dethararcites.4.7caa00cc126738ac4e88000172.html

## Maskinöversättningen på sajten är väldigt underlig - hur kan jag korrigera den?

Det går att redigera maskinöversättningen som automatiskt visas på de språk auctionet stödjer.
Gå till föremålets sida i admin och klicka på "Redigera maskinöversättning". Här kan du redigera översättningen i de olika språk utöver språket föremålet är inlagt med.
Längst ner finns en checkruta som säger "Lås maskinöversättningen", vilket innebär att den text som nyss skrevs in inte skrivs över med en automatisk maskinöversättning som normalt alltid sker när man redigerar ett föremål.
Normalt vill du att den kryssrutan är ifylld, annars kommer dina ändringar att försvinna.

## Vad ska jag tänka på när jag katalogiserar lampor av alabaster?

Viktigt med lampor av alabaster är att vara noga med att beskriva och fotografera eventuella skador då de är svåra att reparera. Särskilt brännskador måste nämnas och fotograferas.

## Vad ska jag tänka på när jag översätter föremål i Auctionet Admin?

Du kan översätta flera föremål genom att klicka "Översätt föremål" på startsidan i Auctionet Admin.
Du kan översätta ett enskilt föremål genom att klicka "Ändra översättning" antingen på föremålets sida i Auctionet Admin eller på föremålets publika sida (länken syns bara om du är inloggad i admin).
Brittisk engelska
Översättningar till engelska ska använda brittisk engelska.
Använd samma fält
Om det felaktigt t.ex. står "Mattor" i konstnärsfältet på originalspråket så gör likadant i översättningen. Om ett fält är ifyllt på ena språket men lämnas tomt på ett annat språk kommer Auctionet tro att det inte ännu har översatts.
Titlar på konstverk
Titlar som konstnären själv angivit ska stå inom citationstecken. Titeln inom citationstecken ska inte översättas.
Titlar på konstverk som saknar citationstecken ska vara auktionshusets beskrivning, och ska översättas.
(Vissa katalogiserare eller auktionshus kanske inte följer detta perfekt, men detta är den standard Auctionet vill följa.)
Exempel:
| Föremålstitel | Översätts till |
|------------------|---------------|
| "Kärleksparet", olja på duk. | "Kärleksparet", oil on canvas. |
| Kvinna med groda, olja på duk. | Woman with frog, oil on canvas. |
Dåliga maskinöversättningar
Den förifyllda texten är en maskinöversättning. Om du ser några återkommande fel i maskinöversättningen, kontakta utvecklarna så kan de eventuellt lägga in en automatisk textersättning.

## Vad innebär "bevakningspris" respektive "godkänt bevakningspris"?

En auktion har både ett "bevakningspris" och ett "godkänt bevakningspris".
Godkänt bevakningspris är det lägsta belopp kunden faktiskt sagt okej till.
Innan kunden godkänt något belopp kan man skriva ett preliminärt, icke-godkänt belopp i fältet "bevakningspris".
Om beloppet i fältet "bevakningspris" är lägre än "godkänt bevakningspris" så kan auktionen inte publiceras ännu. Auktionshuset måste antingen höja "bevakningpriset" eller förmå kunden att godkänna ett lägre belopp.
Efter publicering
När auktionen blivit publicerad går det enbart att redigera "godkänt bevakningspris". Rutan "bevakningspris" är avstängd i admin. Auctionets system kommer automatiskt räkna ut vad bevakningspriset ska vara.
Valfritt bevakningspris kan skrivas in, dock alltid lägre än nuvarande. I det fall där det nya bevakningspriset är lägre än det ledande budet kommer systemet automatiskt göra så bevakningspriset för pågående auktion är ett budsteg högre än ledande bud.
Skulle föremålet bli återropat kommer bevakningspriset som skrevs in gälla vid ompublicering.

## Vad innebär "övre värdering"?

I slagauktioner och några temaauktioner kan du ange både "värdering" och "övre värdering".
Du måste inte ange en övre värdering – det går bra att endast använda "värdering"-fältet.
Om du anger både värdering och övre värdering så kommer vi visa ett intervall – t.ex. "100 000 – 200 000 SEK" – på den publika sajten, på etiketter, i kataloger o.s.v.

## Vad är A-nummer?

På en slagauktion kan du ha katalognummer som följs av en stor bokstav, t.ex. "22A" och "22B".
Detta kallas "A-nummer" och används för att lägga in extra nummer mellan två existerande nummer, t.ex. om ett föremål tillkommer efter att katalogen har skickats till tryck.
Det går att ha extra nummer från A till Z men vanligtvis behövs bara A eller B.

## Konditionsrapporter

När ni skriver konditionsrapport är det viktigt att inte underdriva skicket på föremålet. Nämn de skador som finns och om föremålet är slitet eller inte.
En målning ska inte ha "bruksslitage" då en målning inte brukas. Skriv istället sedvanligt slitage eller "ramslitage".
Undvik i största mån "inga anmärkningar" då det är väldigt lätt för köpare att hävda reklamation.
Se även till att fota eventuella skador på föremålet.

## 1.0 Flöden

Dagens intag av föremål placeras i en lagerruta i väntan på katalogisering nästkommande dag.
Fotografering och katalogisering sker från samma ruta. Efter fotografering flyttas föremålen till Utplaceringsrutan för utplacering i lokalen.
Fotografering kan först ske när katalogisering är klar, utplacering kan först ske när föremålet är fotograferat, Publicering kan först ske när föremålet är placerat i visningslokalen.
Exempel:
Dag 1: Föremålet skrivs in.
Dag 2: Föremålet katalogiseras
Dag 2: Föremålet fotograferas
Dag 2-3: Föremålet placeras i visningslokalen
Dag 2-3: Föremålet publiceras på nätet för försäljning
• Rutorna ska markeras tydligt på städat golv med tejp för att även kunna justeras vid kapacitetsförändringar. Runt rutorna ska tydliga och välplanerade transportgångar finnas.
• I utkanten av rutan ska placeringar för vagnar och hästar märkas upp för att underlätta hantering av dessa. Även markeringar för större konst där de kan lutas mot vägg eller dylikt skall införas.
• Platschefen är den som planerar dagens arbete dvs. ser till att flödet är strukturerat, att inget står i gångarna och att det inte ligger föremål i rutorna som riskerar att skadas.
• I slutet av varje dag ska platschefen också se till att alla föremål som inte hunnit katalogiserats under dagen flyttas till nästkommande dags katalogiseringsruta och informerar att dessa har prioritet i katalogiseringen nästkommande dag. Anledningen till detta är att värderarna tydligt ska se vilka föremål som ska prioriteras nästa dag samt att inte fotograferna ska ta miste om vilka föremål som är färdigkatalogiserade. Detta är ytterst viktigt då principen ”First-in, first-out” ska tillämpas så inte föremål försenas mellan dagsbatcharna och att kunderna inte blir besvikna att det tar för lång tid innan föremålet kommer ut till försäljning.

Förklaring:

---

# DAC7 säljarrapportering

## Vad innebär DAC7-direktivet?

DAC7-direktivet är en EU-förordning som syftar till att förbättra transparensen för online-försäljning genom platformsoperatörer, såsom auktionshus som verkar genom Auctionet, genom att kräva att de rapporterar viss information om säljares aktiviteter till skattemyndigheterna. Denna rapportering säkerställer att inkomster genom onlineförsäljning deklareras korrekt för skatteändamål.

## Vad är auktionshusens roll i DAC7-rapporteringen?

Som plattformsoperatörer är auktionshus ansvariga för:

Att säkerställa att korrekt information samlas in för auktionshusets säljare.
Att för dessa säljare registrera och underhålla korrekt säljarinformation i Auctionets system.
Att rapportera säljares aktiviteter till skattemyndigheterna med hjälp av den rapport som genereras av Auctionet.

Även om Auctionet tillhandahåller den tekniska infrastrukturen och verktygen för att hantera och rapportera säljarinformation, är auktionshusen ansvariga för att säkerställa att den inmatade informationen är korrekt.

## Vilken säljaraktivitet måste rapporteras till skattemyndigheterna?

Enligt DAC7-direktivet är auktionshus skyldiga att rapportera säljares aktiviteter om säljaren möter något av följande tröskelvärden inom ett kalenderår:

Sålt fler än 30 objekt (unika föremåls-IDn), eller
Fått utbetalningar som sammanlagt överstiger 2 000 Euro.

Om en säljare överstiger ett eller båda dessa tröskelvärden måste deras försäljningsdata rapporteras till relevant skattemyndighet, för det representerade året.
Observera att ni som auktionshus inte behöver tänka på vilka säljare som kommer att rapporteras, Auctionet kommer att tillhandahålla rapporten åt er, i början av varje nytt år.

## Vilken säljarinformation måste anges korrekt i systemet?

För att uppfylla DAC7-kraven måste auktionshus säkerställa att följande säljarinformation är korrekt och uppdaterad:


Fullständigt juridiskt namn på säljaren.

Adress (bostads- eller företagsadress, beroende på säljartyp).

Skatteidentifieringsnummer (TIN), om tillämpligt.

Eventuella andra nödvändiga identifieringsuppgifter (såsom momsregistreringsnummer för företagssäljare som anges av systemet att fyllas i).

Denna information är avgörande för korrekt rapportering till skattemyndigheterna. Vi arbetar aktivt med att uppdatera vårt system för att vägleda er i att ange korrekt information.

## Varför är kundkännedom om säljaren viktigt?

Kundkännedom och registrering av korrekt uppgifter är viktigt för att:

Det säkerställer att säljaruppgifterna som rapporteras enligt DAC7 är korrekta och följer de juridiska kraven.
Felaktiga eller ofullständiga säljaruppgifter kan leda till fel i rapporteringsprocessen, vilket kan resultera i följdproblem för auktionshuset.
Det hjälper till att förhindra bedrägeri, penningtvätt och skatteflykt genom att verifiera identiteten och skatteförhållandet för säljare som använder plattformen.

## Vad bör auktionshus göra för att säkerställa korrekt säljarinformation?

Auktionshuset bör:

Införa strikta rutiner för registrering och verifiering av säljare, och säkerställa att alla obligatoriska fält i Auctionets system fylls i korrekt.
Genomföra regelbundna granskningar av säljaruppgifter, för att säkerställa att de är uppdaterade, särskilt för återkommande eller storsäljare.
Tillhandahålla utbildning av personal som är involverad i registrering av säljare och datainmatning, för att säkerställa att de förstår vikten av korrekt och regelmässig registrering.

## Vad händer vid misslyckande med att lägga till korrekt information?

Misslyckande i att korrekt rapportera säljarens aktivitet enligt DAC7-direktivet kan resultera i:

Potentiella påföljder eller böter från skattemyndigheterna.
Eventuellt rättsligt ansvar för att inte uppfylla rapporteringsskyldigheterna enligt direktivet.
Mycket manuellt arbete i efterhand för att säkerställa en korrekt rapportuppdatering att tillhandahålla till skattemyndigheterna.

Felaktiga eller ofullständiga säljaruppgifter kan leda till problem med skatterapportering, förseningar i processen och ökad administrativ arbetsbelastning för auktionshuset. Korrekt datainmatning är avgörande. För att undvika dessa konsekvenser måste auktionshuset säkerställa att de använder säljarformuläret korrekt och har rutiner som stödjer detta.

## Hur ofta måste auktionshus rapportera säljarinformation?

Rapporter måste lämnas årligen till relevanta skattemyndigheter och omfatta all säljaraktivitet från föregående kalenderår. Auktionshuset bör säkerställa att all nödvändig data är korrekt och lämnas in före den årliga deadlinen för att undvika eventuella följdproblem.
Den nuvarande deadlinen är 31:a januari.
Observera att Auctionet kommer att tillhandahålla rapporten i början av det nya året, baserat på den säljarinformation som auktionshuset har registrerat.

